{"text":" <p><span class=\"timestamp\" data-timestamp=\"0\">00:00</span> ད་འདི་གིས། <span>འདུལ་བའི་ནང་ལ་ཡང་</span>སྤྱིར་བཏང་དམིགས་བསལ་གསུང་ཡག་ཡོད་རེད། དེ་འདྲ་ཡི་འདུལ་བ། འདུལ་བ་འཛིན་པ་ཁ་ཤས་ཀྱིས། </p><p><span class=\"timestamp\" data-timestamp=\"9.088324\">00:09</span> འདི་དམིགས་བསལ་ལ་ཡ། <span>དགེ་སློང་། མཁན་པོ། </span>དགེ་སློང་ཕས་མཁན་པོ་བྱས་ན་འགྲིགས་ཀྱི་ཡོད་པའི་ཟོལ་ཞིག་འདུག་སེ། ཁ་ཤས་ཀྱིས་འདི་གསུངས་ཀྱི། </p><p><span class=\"timestamp\" data-timestamp=\"17.671154\">00:17</span> ས་ད། མང་ཆེས་འདི་གས་འདི་གིས། དེས་འགྲིགས་ཀྱི་མིན་འདུག་སེ། ཡིན་གཅིག་མིན་གཅིག་མཁན་མོ་དགོས་རེད་སེ། བྱས་ཙང་དེ་འདྲ་ཡིན་དུས། </p><p><span class=\"timestamp\" data-timestamp=\"25.681685\">00:25</span> ད་དགེ་སློང་མའི་སྡོམ་རྒྱུན་སླར་གསོ་བྱས་ཡག་གི་དོན་དག་ལ་ཡ། ད་ཧ་ལམ་འདས་པའི་ལོ་ག་ཚོད་སེ་ཕྱིན་པ་རེད། <span>ཆོས་སྡེ་ནས་འདི་གས་འདི། </span></p><p><span><span class=\"timestamp\" data-timestamp=\"33.222607\">00:33</span> </span><span>ཞིབ་འཇུག་བྱས་ནས་ལོ་ཧ་ལམ་ད་ཉི་ཤུ་</span>སུམ་ཅུ་ཙམ་ཕྱིན་མེད་འགྲོ ཡུན་རིན་པ་ཞེ་དྲག་ཕྱིན་པ་རེད། ཨ་ནས། དགེ་སློང་མའི་སྡོམ་རྒྱུན་སླར་གསོ་བྱ་ཡག་གི་དོན་དག་ལ་ཡ།</p><p><span class=\"timestamp\" data-timestamp=\"41.71096\">00:41</span> འདུལ་བ་འཛིན་པའི་ཚོགས་ཆེན་ཐེངས་མ་ག་ཚོད་འཚོགས་པ་རེད། གསུམ་ཡིན་ན་བཞི་ཡིན་ན། ཞེ་བུ་གཅིག་འཚོགས་པ་རེད་ད་གང་ལྟར། ཐེངས་མ་གཅིག་གི་ཁ་ཐུག་ལ་ཡ། </p><p><span class=\"timestamp\" data-timestamp=\"50.892198\">00:50</span> རྒྱ་ཡི་མཁན་པོ་གཅིག་ཡང་ཡོད། འཚོགས་ས་<span>ནོར་བུ་གླིང་གར་ཚོགས་པ་ཡིན། བྱས་ཙང་ད་འདི་ད། ང</span>་ཚོས་ཐག་གཅོད་ཐུབ་ཡག་གས་མིན་འདུག་ག </p><p><span class=\"timestamp\" data-timestamp=\"58.675356\">00:58</span> དེ་བཅོམ་ལྡན་འདས་རང་གིས་འདུལ་བའི་གཞུང་ནང་ལ་གསུངས་བཞག་པ་ད་འདིའི། ད་འདུལ་བ་འཛིན་པའི་ཐོག་ནས་ཞིབ་འཇུག་བྱས། </p><p><span class=\"timestamp\" data-timestamp=\"65.667809\">01:05</span> ཨ་ནས། ད་མང་མོས་ཀྱི་ཐོག་ནས་ཐག་བཅད་རྒྱུ་རེད་མ་གཏོགས་ཅི་བྱས་ཡག་ཡོད་མ་རེད། ཤེས་སོང་ང་། </p><p><span class=\"timestamp\" data-timestamp=\"72.42875\">01:12</span> འོ་དེ་འདྲ་གཅིག་རེད། གཞན། གཞན་ཨ་ད། ཨ། རབ་བྱུང་མ་ལ་གཅིག་གི་ཡང་། ཨེ། ག་རེ་ཟེར་དགོས་རེད་ཕ་གིར། མཐོང་ཆུང་བྱས་པའི་ཟོལ་འདྲ་པོ་གཅིག་གི </p><p><span class=\"timestamp\" data-timestamp=\"81.821504\">01:21</span> ཁོ་ཐོབ་ཐང་གི་ཐོག་ནས་མ་འགྲིགས་ཡག་འདི་ཏན་ཏན་རེད། དེ་འདྲ་ཡིན་པ་ཡིན་དུས་རྩ་ནས། ང་ཚོས་ཐུབ་པ་དེ། ད་གིན་ལབ་པ་ནང་བཞིན་རེད། དགེ་བཤེས་བཞག་དགོས་ཀྱི་འདུག་སེ། </p><p><span class=\"timestamp\" data-timestamp=\"88.814058\">01:28</span> དགེ་བཤེས་བཞག་ཡག་ཐོབ་ཐང་གཅིག་པ་རེད། སློབ་གཉེར་བྱ་ཡག་ཐོབ་ཐང་གཅིག་པ་རེད། དེ་འདྲ་ཡིན་པ་ཡིན་དུས་རྩ་ནས། བཙུན་མའི་དགོན་པ་ཚོས་ཡིན་གཅིག་མིན་གཅིག་གཞུང་ཆེན་ལྟ་དགོས་ཀྱི་འདུག་སེ་བྱས་ནས། </p><p><span class=\"timestamp\" data-timestamp=\"95.682163\">01:35</span> ཨ་ད་དང་པོ་དང་པོ་འདི་ཡང་ཡོད། ཨ་ད། ག་རེ་ཟ། དགེ་ལྡན་ཆོས་གླིང་ཟ་རེད་པས། འོ། <span>དགེ་ལྡན་ཆོས་གླིང་ལ་ཡ། ཨ། ཐོག་མར་</span>མཛད་སྒོ་གཅིག་འཚོགས། </p><p><span class=\"timestamp\" data-timestamp=\"104.741237\">01:44</span> ང་དེར་ཕྱིན། ངས་མངོན་རྟོགས་རྒྱན་གྱི། ཨེ། ཨོ། འགོ་ནས་མར་བཤད་པ་ཏོག་ཙི་གཅིག་བཤད། </p><p><span class=\"timestamp\" data-timestamp=\"113.744404\">01:53</span> འོ་འདུག་སེ་བྱས་ནས། ཐོག་མར་<span>མཚན་ཉིད་བཙུགས་ཡག་གི་</span>རྟེན་འབྲེལ་དང་པོ་འདུག་སེ་བྱས་པ་རེད། འདི་ཕལ་ཆེར་ལོ་ཧ་ལམ་ད་བཞི་བཅུ་སེ་ཕྱིན་མེད་འགྲོ <span>བཞི་བཅུ་ལྔ་བཅུ་ཕལ་ཆེར། བཞི་བཅུ། </span><span>བཞི་བཅུ་སེ་ཕྱིན་ཡོད་རེད་ད། </span></p><p><span><span class=\"timestamp\" data-timestamp=\"121.654789\">02:01</span> བྱས་ཙང་ང་ཚོ་</span>སྐབས་ཤིག་གོ་བསྡུར་བྱུང་།</p><p><span class=\"timestamp\" data-timestamp=\"129.580479\">02:09</span> ད་དགེ་བཤེས་མ། ཨེ། ཐོན་དགོས་ཀྱི་རེད་སེ་ལབ་དུས། ཡང་ཁོ་ཚོ་ཁ་ཤས་ཀྱིས་དགེ་བཤེས་མ་ཡོང་གི་མ་རེད་སེ། ཟ་ཨ་ནས། </p><p><span class=\"timestamp\" data-timestamp=\"137.235682\">02:17</span> ཨ་ནས་ངས་དེར་འདི་བཞུས་ཡིན། ཨ་ནས་བཅོམ་ལྡན་འདས་ཁོ་རང་གིས་ཨ་ནས། དགེ་སློང་ཕ་དང་དགེ་སློང་མ་གནང་འདུག་ག་སེ། དེ་འདྲ་ཡིན་དུས་ཨ་ནས་དགེ་བཤེས་ཕ་དང་དགེ་བཤེས་མ་ད་ཏན་ཏན་ཡོང་ཆོག་གི་རེད་པ་སེ་བྱས་ནས། </p><p><span class=\"timestamp\" data-timestamp=\"146.534695\">02:26</span> ཨེ། དེ་འདྲ་ཞུས་རྒྱུ་བྱུང་། བྱས་ཙང་ད། ང་ཚོ་ཐོབ་ཐང་གཅིག་པ་ལོངས་སྤྱད་དགོས་ཀྱི་ཡོད་པ་ཡིན་དུས་རྩ་ནས། ཨེ། དཔེ་ཆ་ཡིན་གཅིག་མིན་གཅིག་བལྟ་དགོས་རེད་སེ། </p><p><span class=\"timestamp\" data-timestamp=\"154.443538\">02:34</span> གཞུང་ཆེན་བལྟས། ཞུག་གོར་དགེ་བཤེས་མ་བཞག་དགོས་རེད་སེ། ད་འོ། དགེ་བཤེས་མའི་གཅིག་གི་ག་རེ་ཟེར་དགོས་རེད། ཕ་གིར། ཨེ། </p><p><span class=\"timestamp\" data-timestamp=\"160.805806\">02:40</span> ད་རྒྱུགས། རྒྱུགས་སྤྲོད་འདྲ་པོ་བྱས་ནས་གཅིག མཐའ་མའི་གཅིག སྤྲོད་སྟངས་དེ་ཚོའི་གྲས་འདི་ད་ལྟ། ཞིབ་ཕྲའི་ཨ་ད། ག་རེ་ཟ། གཏན་འཁེལ་བ་ཞིན་སྐད་ཆ་བྱུང་ཡོད་མ་རེད། </p><p><span class=\"timestamp\" data-timestamp=\"167.973469\">02:47</span> གཞན་དག་ད། དགེ་བཤེས་མའི། ཨ། གཅིག་ཨང་རིམ་བསྒྲིག་ཡག་ཟེར་གོས་རེད་པས། ད་གང་ལྟར་དགེ་བཤེས་མའི་དམ་བཅའ་འཇོག་ཡག་དེ་ཚོའི་གྲས།</p><p><span class=\"timestamp\" data-timestamp=\"174.339652\">02:54</span> ད་མཚམས་ལ་ག་རོ་སླེབས་པའི་ཟོལ་འདྲ་ཞིག་འདུག ཁོ་ཚོ་མི་མཚན་ཉིད་ལྟ་མཁན་ཡག་པོ་ཞེ་དྲག་འདུག འོ་ཡ། ད་དྲི་བ་གཅིག་འདྲི་ཞིག་ཡང་། </p><p><span class=\"timestamp\" data-timestamp=\"183.685039\">03:03</span> ཨོ། ྋགོང་ས་མཆོག་ལ་ངས་ཐད་ཀར་འདུག་སེ་དྲི་བ་སྐུད་ཡག་རག་པ་དེ། ང་རང་སྐལ་བ་བཟང་པོ་ཡིན་བསམ་གྱི། ཨ་བྱས་ཙང་། བཀྲ་ཤིས་བདེ་ལེགས་ཞུ་ཡག་ཡིན། འོ། </p><p><span class=\"timestamp\" data-timestamp=\"192.409908\">03:12</span> ཨ་ནས། ང་ཚོ་ནམ་རྒྱུན། ཨོ། སློབ་གྲྭ་དང་གཅིག་རྒྱུན་དུ་ནས། ནང་ཆོས་ཀྱི་ལྟ་གྲུབ་སྦྱང་པའི་སྐབས་ལ་ཡ། ཨ་ནས། ནང་ཆོས་ཀྱི་ལྟ་གྲུབ་ནང་ལོགས་ལ་ཡ། ང་ཚོ་སེམས། <span class=\"timestamp\" data-timestamp=\"201.418073\">03:21</span> འཁོར་བ་འདི། འཁོར་བ་ལ་ཡ་ཐོག་མའི་ཐོག་མ་ཡོད་མ་རེད། ཡིན་པ་ཡིན་ནས། མཐའ་མའི་མཐའ་མ་ཡོད་རེད་སེ། གང་ཡིན་ཟེར་ན་སེམས་ཅན་ཐམས་ཅད། ཨ་ནས་ཨོ། </p><p><span class=\"timestamp\" data-timestamp=\"208.219949\">03:28</span> སངས་རྒྱས་གོ་འཕང་ཐོབ་པ་ཡིན་ན། ཨ་ནས་ཨོ། དེ་ནི་མཐའ་མ་རེད་སེ་བྱས། བཤད་ཀྱི་ཡོད་རེད་པ། ཡིན་པ་ཡིན་ནས་ད། ངས་འདུག་སེ་ལྟ་ན། ང་ཚོ་སེམས་ཅན་ལ་ཡ། </p><p><span class=\"timestamp\" data-timestamp=\"215.383488\">03:35</span> གཅིག་གྲངས་མེད་པ་ཡིན་དུས་ཙམ་པ། གཅིག་སེམས་ཅན་གྲངས་ཀ་བརྩི་ཡག་དང་དེ་འདྲ་མེད་པ་ཡིན་དུས་ཙམ་པ། ཨ་ནས། དེ་ཚོ་ཐམས་ཅད་སངས་རྒྱས་ཡག་ལ་གཅིག </p><p><span class=\"timestamp\" data-timestamp=\"222.187324\">03:42</span> ཨོ། དུས་ཚོད་འདྲ་པོ་གཅིག་ཨེ་འདྲ་ངེས་ཅན། འོ་ད་འདི་བྱེད་ཡ། ད་འདི། ཇུས་གཏོགས་མེད་པའི་ཇུས་གཏོགས་ཟེར་ཡག་དེ་རེད་ད། </p><p><span class=\"timestamp\" data-timestamp=\"230.711598\">03:50</span> </p><p><span class=\"timestamp\" data-timestamp=\"235.678969\">03:55</span> ལྟོས་ཨ། འོ། གང་ལྟར་ཨ་ནས། ཕལ་ཆེར་གསེར་ཕྲེང་སྐབས་གཉིས་པའི་ནང་ལ་མ་རེད་པས། </p><p><span><span class=\"timestamp\" data-timestamp=\"245.698554\">04:05</span> གསེར་ཕྲེང་སྐབས་གཉིས་པའི་ནང་ལ། </span>འཁོར་བའི་མཐའ་མ་མེད་ཟེར་ཡག་དེ། <span>འཁོར་བའི་མཐའ་མ</span>འི་མཐའ་མེད་ཟེར་ཡག་གཅིག་ཕལ་ཆེར་གསུངས་ཡོད་རེད། ཨ། </p><p><span class=\"timestamp\" data-timestamp=\"252.570359\">04:12</span> སྤྱིར་སེམས་ཅན་བྱེ་བྲག་པ་རེ་རེ་<span>རེ་རེའི། ཨ་ནས་ཨ། </span>འཁོར་བའི་མཐའ་ཡོད་བྱས། ཡིན་ནས་སེམས་ཅན་ཐམས་ཅད་སེ་ལབ་པ་ཡིན་ན། </p><p><span class=\"timestamp\" data-timestamp=\"260.988025\">04:20</span> སེམས་ཅན་མཐའ་ཡས་པ་ཡིན་དུས་རྩ་ནས།<span> </span><span>སེམས་ཅན་མཐའ་མེད་པ་ཡིན་དུས་རྩ་ནས། ཨ་ནས</span>་འཁོར་བའི་མཐའ་འཇོག་ཐུབ་ཀྱི་མ་རེད་སེ་བྱས་ནས། </p><p><span class=\"timestamp\" data-timestamp=\"266.255462\">04:26</span> ཕལ་ཆེར་གསུངས་ཡོད་རེད། <span>གསེར་ཕྲེང་སྡེ་ཡིན་པ་ཡོད། བྱས་ཙང་</span>སྤྱིར་བཏང་ཨ་ད། ཨེ། ཁས་ལེན་རྒྱུན་གཉིས་ཡོད་རེད། འཁོར་བའི་མཐའ་ཡོད་གསུང་མཁན་གཅིག་དང་མེད་གསུང་མཁན་གཅིག་གི་མཐའ་གཉིས་ཡོད་རེད། </p><p><span class=\"timestamp\" data-timestamp=\"274.972444\">04:34</span> ཨ་ནས་ཞེ་དྲག་ཞེ་དྲག་ཇུས་གཏོགས་སེ་གས་མིན་འདུག ད། སྤྱིར་བཏང་འཁོར་བར་མཐའ་ཡོད་ན་རེད། མེད་ནས་མེད། སོ་སོ་འཁོར་བའི་མཐའ་ཟིན་ཐུབ་པ་བྱེད་དགོས་རེད་ཨ་ནས་འགྲིགས་པ་རེད་ད།</p><p><span class=\"timestamp\" data-timestamp=\"283.008559\">04:43</span> བྱས་ཙང་ངས་ད་ལྟ་རྩེད་མོ་རྩེས་ཡག་དེ་རེད། ཇུས་གཏོགས་མེད་པའི་ཇུས་གཏོགས་ཟེར་ཡག་འདི་དེ་རེད། ཨ་ནས་རྟགས་གསལ་བཏང་ག་བྱས་ཆོ་ཁྱོད་ནས་ཡོད་མ་རེད།</p><p><span class=\"timestamp\" data-timestamp=\"289.97469\">04:49</span> སེམས་ཅན་ཐམས་ཅད་སངས་རྒྱས་པའི་གནས་སྐབས་ལ་ཡ། ཨ་ནས། ལོངས་སྐུ་ངེས་པ་ལྔ་ལྡན་ཡིན་དང་མིན་ཟེར་ཡག ཇབ་རྒྱུད་ནས་མེད་པའི་སྐད་ཆ་རེད། རྟགས་གསལ། ཆོ་ཁྱོན་ནས་ཡོད་མ་རེད། དེ་ཚོའི་གྲས་འདི། </p><p><span class=\"timestamp\" data-timestamp=\"295.512901\">04:55</span> </p><p><span class=\"timestamp\" data-timestamp=\"298.367263\">04:58</span> རྟགས་གསལ་ཟབ་པོ་ཞེ་དྲག་བཏང་ཡག་མེད་དུས། ཨ་ནས་དེ་འདྲ་འདྲ་པོ་བཏང་ནས་བསྡད་པ་རེད། ཆོ་སེ་གས་མེད་རེད། </p><p><span class=\"timestamp\" data-timestamp=\"303.124757\">05:03</span> སྔ་མོ་སྔགས་ཀྱི་དམ་བཅའ་ཞིག་ལ་ཡ་མི་གཅིག་གིས་རྟགས་གསལ་བཏང་དུས་ས། ཨ་ནས། བླ་མ་རྒྱུད་པ་དགེ་འདུན་ལྔ་བརྒྱ་ཙམ་ཞིན་ཡོད་པ་འདི་གས་འདི། ཨ་ནས། རྡོ་འཆང་ཡིན་དང་མིན་སེ། </p><p><span class=\"timestamp\" data-timestamp=\"311.979561\">05:11</span> ཨེ། རྟེན་འབྲེལ་འདྲ་པོ་གཅིག་རྩིས་པ་མིན་འགྲོ་རྡོ་འཆང་ཡིན་སེ། འོ་ན་རེག་བྱ་རྡོ་རྗེ་མ་དང་བཅས་པ་རེད་པས་སེ་ལབ་པ་རེད་སེ། ཨེ་དེ་འདོད་ལ་མ་འདོད་བྱུང་པ་རེད་ཟ། </p><p><span class=\"timestamp\" data-timestamp=\"318.676776\">05:18</span> འོ་ཡ། ད་དྲི་བ་གཞན་དག་འདྲི་ཞིག </p><p><span class=\"timestamp\" data-timestamp=\"325.603108\">05:25</span> ཐོག་མ་དེ་ལ་ྋགོང་ས་ཏཱ་ལའི་བླ་མ་མཆོག་ལ་འཚམས་འདྲིའི་བཀྲ་ཤིས་བདེ་ལེགས་ཞུ་བ་དང་ཅིག ངའི་དྲི་བ་བོད་ཀྱི་སྐད་ཡིག་སྐོར་གྱི་དྲི་བ་ཞིག་ཡང་འདྲི་ཞིག་ཞུས་ཆོག་པ་ཅིག</p><p><span class=\"timestamp\" data-timestamp=\"335.013167\">05:35</span> ང་ཚོའི་སྐད་ཡིག་འདི་ངོ་བོ་དང་བཀོལ་སྤྱོད་གང་ཆའི་ཐད་ནས་སེ། རྒྱལ་སྤྱིའི་ཚད་ལྡན་ཡིག་རིགས་གྲས་སུ། ཨ། གཏོགས་ཡོད་ན་ཡང་། བཙན་བྱོལ་དུ་སློབ་གྲྭ་ཁག་གཙོས་ཚེ་སྤྱི་ཚོགས་སུ་ལག་ལེན་བྱེད་མཁན་ཧ་ཅང་ཉུང་ཉུང་རེད། </p><p><span class=\"timestamp\" data-timestamp=\"351.685396\">05:51</span> གཞོན་སྐྱེས་མང་པོ་ཞིག་ལ་བོད་ཡིག་ལ་དོ་སྣང་དང་། སྤྲོ་སྣང་མེད་པས་ཧ་ཅང་གི་བློ་འཚབ་ཆེན་པོ་འདུག བོད་ནང་ལ་ཡ་མཚོན་ན་ཕ་སྐད་སྲུང་སྐྱོབ་ཚོགས་པ་བཙུགས་ནས་རང་ཉིད་ཀྱི་སྐད་ཡིག་ལ་སྲུང་སྐྱོབ་དང་། བརྩི་འཇོག་བྱེད་བཞིན་ཡོད་པ་དང་། </p><p><span class=\"timestamp\" data-timestamp=\"369.932053\">06:09</span> ྋགོང་ས་མཆོག་གིས་ཀྱང་སྐད་ཡིག་སྲུང་སྐྱོབ་ཐད་ལ་བཀའ་སློབ་རིམ་པར་སྩལ་ཡོད་པས། ཡོད་པ་ཡིན་ན་ཡང་། འདིར་སྐད་ཡིག་སྲུང་སྐྱོབ་ཀྱི་ཕྱོགས་ལ་ནུས་པ་ཤུགས་ཆེན་ཐོན་གྱི་མེད་པའི་སྣང་ཚུལ་འདུག་པས།</p><p><span class=\"timestamp\" data-timestamp=\"387.035364\">06:27</span> གནས་སྟངས་འདིའི་ཐད་ལ་ྋགོང་ས་མཆོག་གི་དགོངས་ཚུལ་ཞིག་བསུང་རོགས་གནང་། དེ་རེད། </p><p><span class=\"timestamp\" data-timestamp=\"396.745264\">06:36</span> </p><p><span class=\"timestamp\" data-timestamp=\"402.33012\">06:42</span> སྔ་མོ་ང་ཚོ། ཨ། <span>ཤེས་རིག་ཚོགས་ཆེན་ཕལ་ཆེར་ཐེངས་མ་དང་པོ་དེ་འཚོགས་པའི</span>་ཁ་ཐུག་ལ་ཡིན་པ་ཡོད། </p><p><span class=\"timestamp\" data-timestamp=\"409.73518\">06:49</span> ད་ཕལ་ཆེར་དྲུག་ཅུའི། ཨ། ནང་ལ་རེད། བྱས་ནས་ད་དེ་དུས་འོ། ཨ་ནས། ཨ། ད་སློབ་ཚན་འདི་གས་འདི་རིམ་པས་རིམ་པས་བོད་སྐད་ནང་ལ་ཚུར་བསྒྱུར་བྱས། ཨ་ནས། </p><p><span class=\"timestamp\" data-timestamp=\"427.26008\">07:07</span> བསླབ་ནང་ཡག བསླབ་དགོས་ཀྱི་འདུག་སེ། དེ་དུས་ང་ཚོ་ངོ་ཤེས་པ་གཅིག་གིས་པོ་ལན་ཌི་གི ད་ལྟ་སྤོ་བོ་ལགས། </p><p><span class=\"timestamp\" data-timestamp=\"435.568024\">07:15</span> ཨ། <span>སྤོ་བོ་ལགས་</span>གཅིག་དང་། རྨོ་བོ་ལགས་གཅིག་ཡོད་རེད་ད། ཁོང་གཉིས་བཟའ་ཚང་མ་རེད། མི་ཡག་པོ་ཞེ་བུ་གཅིག་ཡོད། རྨོ་དེ་ཨུ་མ་དྷི་ཝི་ཟ།</p><p><span class=\"timestamp\" data-timestamp=\"443.423489\">07:23</span> པ་ལགས་དེ་ག་རེ་ཟ། ག་ཚོད་ཡིན་ད། པོ་ལན་སྤོ་ལགས། ང་ཚོས་པོ་ལན་སྤོ་ལགས་སེ་ལབ་པ་རེད། </p><p><span class=\"timestamp\" data-timestamp=\"451.447954\">07:31</span> འོ་ཁོང་གིས་དེ་དུས་སྐབས་འདི་བཤད་སོང་། ཁོང་གིས་འདི་བཤད་སོང་། བོད་ཡིག་ནང་བསྒྱུར་ཀྱི་བསྒྱུར་ཀྱི་བྱས་ནས། སྔོན་ལ་གཞན་དག་གིས་ལབ་ན། ཉིན་རེ་ཉིན་རེ་སློབ་ཚན་<span>འཁྲིད་པའི་ཁ་ཐུག་ལ་ཡ། </span></p><p><span><span class=\"timestamp\" data-timestamp=\"459.594524\">07:39</span> ཨ་ནས། ཨེ། </span>དེ་ཉིན་མ་སྔོན་མ་གི་སློབ་ཚན་འདི་ཚུར་བསྒྱུར་བྱས། ཨ་ནས། བོད་ཡིག་ནང་ཁྲིད་དགོས་རེད་སེ་དེ་འདྲ་བཤད་སོང་།</p><p><span class=\"timestamp\" data-timestamp=\"467.280862\">07:47</span> ང་དོ་སྣང་ཡོང་ཡག་་གཅིག་འདི། ༥༤ ལ་ང་རྒྱ་ནག་ལ། པེ་ཅིང་མར་ཕྱིན་པ་རེད། ༥༥ ལོ་ལ། ཨ་ནས། ཕར་ཚུར་ལྟ་སྐོར་ཕྱིན་ནས། དེ་དུས། ཨེ། </p><p><span class=\"timestamp\" data-timestamp=\"477.822226\">07:57</span> རྒྱ་ནག་ཏུང་བེ་གི་ཀོ་རི་ཡའི་ས་མཚམས་དེར། ཨེ། ཡན་པན་ཟེར་ཡག་གཅིག་ཡོད་རེད། <span>ཡན་པན་ཟེར་ཡག་གི་</span>ཀོ་རི་ཡའི་མི་རིགས་ཀྱི། ཨེ། </p><p><span class=\"timestamp\" data-timestamp=\"487.077146\">08:07</span> རང་སྐྱོང་ཆུང་ཆུང་གཅིག དེ་དུས་འོ། ང་ཚོ་དེར་ལྟ་སྐོར་བྱེད་པའི་ཁ་ཐུག་ལ། ཁོང་ཚོའི། ཕལ་ཆེར་ད་ཤོ </p><p><span class=\"timestamp\" data-timestamp=\"497.609289\">08:17</span> མཐོ་རིམ་གྱི་སློབ་སྦྱོང་འདི་གས་འདི། ཡན་པའི་སྐད་རང་ནང་ལོགས་ལ་ཡ་བསླབ་ཀྱི་ཡོད་བསྡད་པ་གཅིག་གི་དོ་སྣང་བྱུང་། བྱས་ཙང་འོ་ད། </p><p><span class=\"timestamp\" data-timestamp=\"504.497675\">08:24</span> ཨ། ཡིན་གཅིག་མིན་གཅིག་ད་སོ་སོའི་སྐད་ནང་ལ་ཡ། སློབ་ཚན་ཆ་ཚང་སློབ་ཐུབ་པ་གཅིག་གི ཨ་ནས། དབྱིན་ཇི་སློབ་ཡག་དང་། རྒྱ་ཡིག་སློབ་ཡག་ས་འདི་ཚོའི་གྲས་འདི། </p><p><span class=\"timestamp\" data-timestamp=\"512.414904\">08:32</span> སྐད་ཡིག་བསླབ་ཡག་<span>རྐྱང་</span><span>རྐྱང་མ་གཏོགས། </span>སློབ་ཚན་གཞན་དག་དེ་སོ་སོ་བོད་རང་མར་ཆ་ཚང་འགྲོ་ཐུབ་པ་བྱས་སེ་བྱས་ནས། དེ་དུས་དེ་འདྲ་སྐད་ཆ་བྱུང་བ་རེད་ད།</p><p><span class=\"timestamp\" data-timestamp=\"518.385873\">08:38</span> ཨ་ནས་ད་འདི་ཡོང་གི་མ་རེད་སེ། ལམ་སང་ཡོང་གི་མ་རེད། ཨ་ནས། སློབ་ཚན། སློབ་དེབ་ཡོད་མ་རེད་སེ་བྱས་ནས། འདུག་སེ་བསྡད་པ་རེད། </p><p><span class=\"timestamp\" data-timestamp=\"526.085563\">08:46</span> ཨ་ནས་འདི་ནས་བར་སྐབས་ཨ་ལྟ། བུ་གསོ་ཁང་ལ་ཡ་འཛིན་གྲྭ་ག་ཚོད་རེད། ལྔ་པ་བར་དུ། ག་ཚོད་རེད། འཛིན་རིམ་ལྔ་པ་བར་དུ་སློབ་ཚན་ཆ་ཚང་ལོ་བོད་ཡིག་ནང་བསླབ་ཀྱི་ཡོད་རེད་པ། </p><p><span class=\"timestamp\" data-timestamp=\"535.30259\">08:55</span> ཨ། འདི་བྱས་ནས་དགེ་མཚན་འདུག་སེ། ཕྲུག་གུ་ཚོས་སློབ་ཚན་འདི་བསླབ་དུས་རྩ་ནས། སྐད་དེ་བོད་སྐད་རང་ཕྱིན་པ་ཡིན་དུས། སྐད་ལ་དོ་སྣང་གས་བྱེད་དགོས་མ་རེད་པ། </p><p><span class=\"timestamp\" data-timestamp=\"545.199903\">09:05</span> གཞན་སློབ་ཚན། གཞན་དག་གཅིག དབྱིན་ཇིའི་སྐད་ནང་བསླབ་དུས་རྩ་ནས། སྐད་འདིའང་། མིང་ཚིག་འདིའང་གསར་པ་ཞིག་བྱས། དོན་དག་འདིའང་གསར་པ་ཞིག་བྱས་བྱས། </p><p><span class=\"timestamp\" data-timestamp=\"553.725699\">09:13</span> ཨ་ནས། གོ་རྟོགས་ཆ་ཚང་ཡོང་ཡག་ལ་ཡ། དཀའ་ངལ་འདུག་སེ། བོད་སྐད་རང་བསླབ་དུས་རྩ་ནས་ཡག་ག་སེ་བྱས་ནས། འདུག་སེ་སྐད་ཆ་བྱུང་པ་རེད། </p><p><span class=\"timestamp\" data-timestamp=\"561.063577\">09:21</span> འདི་འདྲ་གཅིག་བཤད་ཀྱི་འདུག་ག རེད་པ་ཡ། བྱས་ཙང་ག་ད་ང་ཚོས་ལག་ལེན་འདུག་སེ་བསྐལ་གྱི་ཡོད་རེད། ད་ཨ་ལྟ་འཛིན་གྲ་ལྔ་པ་ནས་འདིའི་གོང་སྤར་ཐུབ་ཡག་ཡོད་མ་རེད་པས། </p><p><span class=\"timestamp\" data-timestamp=\"569.583929\">09:29</span> ད་མ་གིར་ཨ་ལྟ། སྲོལ་རྒྱུན་གྱི། ད་ལྟ་ད་སློབ་གྲྭ་གཅིག ཨ་ལྟ་མ་གིར་ད། ཨ། གཅིག་ཚུགས་བྱས། དེ་ཕལ་ཆེར་བོད་སྐད་ནང་བསླབ་ཀྱི་ཡོད་མ་རེད་པས། ག་འདྲ་རེད། </p><p><span class=\"timestamp\" data-timestamp=\"579.377396\">09:39</span> བྱས་ཙང་འོ་ད་འདི། ང་ཚོས་དོ་སྣང་། མགོ་སྟོད་ནས་བྱས་པ་རེད། ད་ཡིན་ནས། ཨ། </p><p><span class=\"timestamp\" data-timestamp=\"587.571965\">09:47</span> ཨ། ཕྱོགས་གཅིག་ནས། ག་རེ་ཟེར་དགོས་རེད་ད། ཡ་དབྱིན་ཇིའི་སྐད་ཀྱི་ཐོག་ནས་ད། </p><p><span class=\"timestamp\" data-timestamp=\"596.926109\">09:56</span> ཡར་<span>མཐོ་རིམ་གྱི་སློབ་སྦྱོང་བྱེད་ཡག་དེ་དབྱིན་ཇིའི་སྐད་ཀྱི་ཐོག་ནས་</span>འགྲོ་དགོས་པ་ཡིན་དུས་རྩ་ནས། ཁོའང་དཀའ་ངལ་འདྲ་པོ་གཅིག་བྱས། </p><p><span class=\"timestamp\" data-timestamp=\"602.60929\">10:02</span> ཨ་ནས། སློབ་གྲྭ་འདི་གས་འདིའང་། ད་ཚགས་ཚུད་དགོས་ན་འོ་བྱུང་ཐག་གཅོད་རེད། ད་བསྡད་པའི་ལོ། ད་སྔོན་ལོར་ངས་སྡུག་སྐད་བརྒྱབ་ཡག་དེ་རེད། </p><p><span class=\"timestamp\" data-timestamp=\"610.229719\">10:10</span> ད་བསྡད་པའི་ལོ། ལྔ་བཅུ། ད་སློབ་གྲྭ་དེ་ཚོ་བཙུགས་ནས་ལོ་ལྔ་བཅུ་ཕྱིན་པ་རེད། ལོ་ལྔ་བཅུ་འདིའི་ནང་ལ་མགོ་སྟོད་ལོ་བཅུ་ཉི་ཤུ་གཅིག། </p><p><span class=\"timestamp\" data-timestamp=\"620.0394\">10:20</span> ད་ང་ཚོ་ཁག་ཡོད་མ་རེད། འཐོམས་སངས་རྒྱུ་རེད། སྔོན་ལ་སློབ་གྲྭ་གཅིག་བཙུགས་ཐུབ་པ་བྱས་ནས་སེ། ད་དེ་ག་ཀྱང་ཀྱང་། ཨ། ཨུ་ཚུགས་བརྒྱབ་བསྡད་པ་མ་གཏོགས་གས་ཡོད་མ་རེད། </p><p><span class=\"timestamp\" data-timestamp=\"628.765157\">10:28</span> ད་འདི་ནས་ལོ་ཉི་ཤུ་ཕྱིན་པའི་ཞུག་གོར། ད་ཡར་རྒྱས་གཏོང་ཡག་གི ད་ཤུགས་བརྒྱབ་ཡག་དེ་རེད། འབོད་སྐུལ་ཞེ་དྲག་བྱས་པ་ཡིན། </p><p><span class=\"timestamp\" data-timestamp=\"635.313745\">10:35</span> ད་ཡིན་ནས། འདི་ག་ཙམ་གྱི་ཡར་རྒྱས་གཅིག་འགྲོ་མིན་ཐུབ་པ་རེད། ཨ་ནས་འཆར་ཅན་<span>འཆར་ཅན་</span>ཁོ་ནའི་སྒང་ལ་འདུག་སེ་ཕྱིན་བྱས། ས་ཏན་ཏན་འཐུས་ཤོར་ཕྱིན་བཞག </p><p><span class=\"timestamp\" data-timestamp=\"643.791852\">10:43</span> ད་འཐུས་ཤོར་ཕྱིན་ཚར་རེད། ཨ་ནས་ཕྱིན་ཚར་རེད་མ་གཏོགས་བྱས་ཡག་གས་མིན་འདུག་ག ད་མ་འོངས་པ་ལ་ཡ་ད། ཨ། ད་ང་ཚོ། </p><p><span class=\"timestamp\" data-timestamp=\"650.262205\">10:50</span> ཨ་ལྟ་བར་དུ་འཐུས་ཤོར་འགྲོ་ས་འདི་གས་འདི། རྒྱུ་གང་གིས་འཐུས་ཤོར་ཕྱིན་འདུག་ག རྐྱེན་གང་གིས་འཐུས་ཤོར་འདུག་ག ད་འདི་གས་འདི་ཞིབ་འཇུག་བྱས་ནས། </p><p><span class=\"timestamp\" data-timestamp=\"657.387713\">10:57</span> ཨ་ནས། མ་འོངས་པ་ལ། ད་འཐུས་ཤོར་འདི་གས་འདི་མ་ཡོང་ཡག་གཅིག་གི ད་བསམ་བློ་བཏང་ཡག་འདི། འདའ་ཉིན་དེར་ཚོགས་ཆེན། ཤེས་རིག་གི་ཚོགས་ཆེན་ཞིན་འཚོགས། དེ་དུས་ད། </p><p><span class=\"timestamp\" data-timestamp=\"664.664937\">11:04</span> ཨ། ང་ཚོ་སྐད་ཆ་བྱུང་པ་རེད། བྱས་ནས་ད་འོ། འགུལ་བསྐྱོད་འདྲ་པོ་ཅིག་རྒྱག་གི་ཡོད་རེད། ཨ་ནས་ཕྱོགས་གཅིག་ནས། </p><p><span class=\"timestamp\" data-timestamp=\"671.717041\">11:11</span> ཨ། གཅིག་སློབ་ཕྲུག་སོ་སོའི་ངོས་ནས་ཡིན་པ་ཡིན་ནས། ད། ཡང་བོད་ཡིག་ལ་དེ་ཙམ་གྱི་དོ་སྣང་དང་། དང་འདོད་འདྲ་པོ་མ་བྱས་ཅིག་གིས། ཡོང་སྲིད་ཀྱི་རེད་པ། </p><p><span class=\"timestamp\" data-timestamp=\"680.775082\">11:20</span> དཔེར་ན་བོད་ནང་ཆ་བཞག་ནས། ས་ཁུལ་ཁ་ཤས་ལ་ནི་ཡག་པོ་ཞེ་དྲག་ཡོད་པའི་ཟོལ་འདྲ་པོ་གཅིག་འདུག ཕལ་ཆེར་མདོ་སྨད་ཁུལ་དེ་བར་དགོས་བོ་ཤུགས་ཆེན་པོ་ཡོད་པའོ་ཟོལ་ཞིག་འདུག </p><p><span class=\"timestamp\" data-timestamp=\"689.341962\">11:29</span> བོད་ཡིག་རང་གི་ཐོག་ཤུགས་བརྒྱབ་ནས། ཡག་པོ་ཞེ་དྲག་ཡོད་པའི་ཟོལ་འདྲ་པོ་གཅིག་འདུག གཞན་ད། རང་སྐྱོང་ལྗོངས་ལྟ་བུ་ཆ་བཞག་ན། བོད་ཡིག་ལ་ཆེད་མངགས་དམ་དྲག་བྱེད་ཀྱི་ཡོད་རེད་པ་ད། </p><p><span class=\"timestamp\" data-timestamp=\"698.10957\">11:38</span> ཉེ་ཆར་ཨ་ལྟ་ང་དེ། ཨོ། གངས་ལྗོངས་སློབ་གྲྭ་ཆེན་མོ་ཟེར་ཡག་གི། <span>ལྷ་སར་ཡོད་པའི་</span><span>གངས་ལྗོངས་སློབ་གྲྭ་ཆེན་མོ་ཟེར་ཡག་འདིའི་ནང་གི </span></p><p><span><span class=\"timestamp\" data-timestamp=\"705.988961\">11:45</span> ཨེ། </span>མི་དེ་འདྲ་ཞིག་ང་ཐུག་སོང་ཨ་ནས། ཁྲིན་ཁུན་ཡོན་ཟེར་ཡག་དེ། ཨེ། ལྷ་སར་ཡ་བསླེབས་ནས། ཨ་ནས། འདིའི་གོང་། ཨ་ནས། འགྱུར་བཅོས་ཞེ་བུ་གཅིག་བཏང་སོང་སེ། </p><p><span class=\"timestamp\" data-timestamp=\"715.289819\">11:55</span> དེའི་གོང་ལ་ཡིན་པ་ཡིན་ན། ཨ་ནས། བོད་ལྗོངས་སློབ་གྲྭ་ཆེན་མོའི་ནང་ལ་ཡ། ཨ་ནས། བཤེས་སྤྲིང་གི ཨེ། ཚིགས་བཅས་འདི་འདྲ་མར་ཁྲིད་ཡག་དང་། </p><p><span class=\"timestamp\" data-timestamp=\"722.637489\">12:02</span> དེ་འདྲ་བྱས་ཀྱི་རེད་སེ། ཨ་ནས། ཁྲེན་ཁུན་ཡོན་བསླེབས་པ་ནས་བཟུང་རྗེས་འདི་གས་འདི་ཚང་མ་ལོ་མཚམས་འཇོག་བྱས་བྱས། ད་རྒྱ་དེབ་ནས་ཚུར། </p><p><span class=\"timestamp\" data-timestamp=\"729.474826\">12:09</span> རྒྱ་མིའི་སློབ་དེབ་ནས་ཚུར་བཤུས་བྱས། ཁྲིད་ཡག་མ་གཏོགས། ང་ཚོ་བོད་ཡིག་རང་གི་རྩ་འཛིན་བྱེད་ས། ཨ་ནས། མེད་པ་ཆགས་སོང་སེ། </p><p><span class=\"timestamp\" data-timestamp=\"737.458915\">12:17</span> ཨ་ནས། མིང་ཚིག་དེ་ཚོའི་གྲས་འདི་ཡང་། གཅིག་གི་ཆོས་ཀྱི་གོ་དོན་ཡོད་པའི་མིང་ཚིག་ཚང་མ་ལོགས། ཨ་ནས། བེད་སྤྱོད་ཆོག་གི་མ་རེད་ཟེར་ཡག བསྒྱུར་བཅོས་བཏང་ཡག་དེ་འདྲ་བྱུང་སོང་སེ། ཨ་ནས། འཐུས་ཤོར་ཞེ་བུ་ཕྱིན་སོང་དེ་འདྲ་ཟ། </p><p><span class=\"timestamp\" data-timestamp=\"746.285974\">12:26</span> ད་འདི་འདྲ་ཀི་ཡང་། ཁོ་གནས་ཚུལ་གཅིག་རེད་པ་ད། ཨ་ལྟ་ངས་བདེན་པ་ཡིན་མིན་མི་ཤེས་མ་གཏོགས། ན་ནིང་ཨ་ལྟ་ངས་གོ་ཡག་གཅིག་ལ་ཡ། </p><p><span class=\"timestamp\" data-timestamp=\"755.251043\">12:35</span> ཨོ། བོད་རང་སྐྱོང་ལྗོངས་ནང་ནས། མར་རྒྱ་ནག་དབུས་གཞུང་ལ་མར་བསམ་འཆར་ཞིག་ཕུལ་བ་རེད་སེ། <span>བསམ་འཆར་འདིའི་ནང་ལོགས་ལ། ད་</span>རྒྱ་ཡིག་གཙོ་བོར་བྱས་སློབ་དགོས་འདུག་སེ།</p><p><span class=\"timestamp\" data-timestamp=\"765.99769\">12:45</span> བོད་ཡིག ཨ་ནས། <span>སྔོན་འགྲོའི་ཨ་ལྟ། Kindergarden ནས་བཟུང་བ་གཅིག་གི ད</span><span>་</span><span>རྒྱ་ཡིག་གཙོ་བོར་བྱས་སློབ་དགོས་འདུག་སེ།</span> གཅིག་བྱས། </p><p><span class=\"timestamp\" data-timestamp=\"775.010303\">12:55</span> དེ་ནས་དགོན་པ་ཁག་འདི་གས་འདི། ཨ། རྒྱ་ནག་ནང་གི ཨོ། དགོན་པ་དང་ལྷ་ཁང་ནང་བཞིན་བྱས་ནས། </p><p><span class=\"timestamp\" data-timestamp=\"784.129554\">13:04</span> དཀོན་གཉེར་ཁ་ཤས་ཁ་ཤས་ཞིག་བཙུགས་པ་མ་གཏོགས། གཞན། ཨེ། དེར་སློབ་གཉེར་བྱེད་སའི་ལྟེ་གནས་འདྲ་པོ་བྱས་ནས། </p><p><span class=\"timestamp\" data-timestamp=\"790.133437\">13:10</span> གྲྭ་པ་མང་པོ། རུབ། ཕ་གིར་བསྡུད་ཡག་དེ་ཡག་པོ་མི་འདུག་སེ། འོ་དེ་འདྲ་གཅིག་གི བསམ་འཆར་གཅིག་བཤད་འདུག་ག </p><p><span class=\"timestamp\" data-timestamp=\"798.048674\">13:18</span> བྱས་ཅང་དེ་འདྲ༌ཡིན་དུས་ད། འགལ་རྐྱེན་ཞེ་བུ་ཅིག་འཕྲད་བསྡད་ཀྱི་ཡོད་རེད་པ། ད་ཁོའང་རྐྱེན་གཅིག་རེད་པ། </p><p><span class=\"timestamp\" data-timestamp=\"803.889103\">13:23</span> ཨ་ནས། ཡང་ཕ་མ་དང་ཕྲུག་གུའི་ངོས་ནས་མི་འགྲོ ཕ་མའི་ངོས་ནས་རིགས་གཅིག་གིས། ད་རྒྱ་ཡིག་གཙོ་བོ་སྦྱང་ན་མ་གཏོགས། </p><p><span class=\"timestamp\" data-timestamp=\"811.433707\">13:31</span> རྒྱུགས་སྤྲོད་ཨང་ཀི་མཐོན་པོ་ལོན་གྱི་ཡོད་མ་རེད་སེ། ད་བར་སྐབས་ཨ་ལྟ། རྒྱུགས་སྤྲོད་གཙོ་བོ་རྒྱ་ཡིག་སྒང་ལ་བཞག་པ་མ་གཏོགས། བོད་ཡིག་ནང་ལ་རྩིས་མེད་པའི་ཟོལ་ཞིག་བཤད་ཀྱི་འདུག་ག</p><p><span class=\"timestamp\" data-timestamp=\"819.700462\">13:39</span> བྱས་ཙང་། བོད་ཕྲུག་བོད་ཡིག་ཡག་པོ་ཡོད་པ་དེ་ཚོའི་གྲས་འདི། ཨེ། རྒྱུགས་སྤྲོད་བྱེད་པའི་ཁ་ཐུག་ལ། ཨ་ནས། <span>རྒྱུགས་སྤྲོད། ག་རེ་ཟེར་དགོས་རེད་དེ། </span></p><p><span class=\"timestamp\" data-timestamp=\"827.367743\">13:47</span> རྒྱུགས་ཚད་འདྲ་པོ་དེ། མར་དམའ་པོ་ཆགས། རྒྱ་ཡིག་ཡག་པོ་ཡོད་པ་འདི་གས་འདི་ཡང་མཐོན་པོ་ཆགས། རྒྱ་ཡིག་མཐོན་པོ་རག་བྱས།</p><p><span class=\"timestamp\" data-timestamp=\"835.181476\">13:55</span> རྒྱུགས་ཚད་འདྲ་པོ། <span>རྒྱུགས</span>་སྤྲོད་ལོན་པ་འདི་ཨ་ནས། རྒྱ་ནག་ནང་ལ་མར་མཐོ་རིམ་སློབ་སྦྱོང་བྱེད་ཡག་ཡོད་པའི་གོ་སྐབས་བཟང་བ་ཆགས། </p><p><span class=\"timestamp\" data-timestamp=\"841.381621\">14:01</span> བོད་ཡིག་སློབ་སྦྱོང་ཡོད་པ་འདི་གས་འདི། འདི་མཐོ་རིམ་སློབ་སྦྱོང་བྱས་ཡག་གོ་སྐབས་འདི་མེད་པ། མེད་པ་ཆགས། དེ་འདྲ་གི་ཐོག་ནས། </p><p><span class=\"timestamp\" data-timestamp=\"848.31017\">14:08</span> ཕ་མ་ཚོས་ཡང་ད། ཕྲུ་གུར་ལས་ཀ་རག་དགོས་ཡག་གཅིག་དང་། གཅིག་མཐོ་རིམ་ལ་སློབ་སྦྱོང་བྱེད་ཡག་གི་རེ་བ་འདྲ་པོ་བརྒྱབ་ནས་ཨ་ནས། </p><p><span class=\"timestamp\" data-timestamp=\"854.363008\">14:14</span> ད་བོད་ཡིག རྒྱ་ཡིག་གཙོ་བོ་བྱེད་ཡག་འདྲ་པོ། དེ་འདྲ་ཀིས་ཡང་། ཤུགས་རྐྱེན་འདུག་ག ད་རྐྱེན་མང་པོ་ཞེ་བུ་གཅིག ད། གཞན་དབང་སྡུག་བསྔལ།</p><p><span class=\"timestamp\" data-timestamp=\"863.019692\">14:23</span> རང་དབང་བདེ་བ་ཟེར་ཡག་དེ་རེད། ད་གཞན་དབང་འགྲོ་བསྡད་དུས། ཨ་ནས་ཞེ་བུ་ཞེ་བུ་བྱས་ཡག་སེ་གས་མེད་བསྡད་པ་གཅིག་གི འོ་བསྡད་པ་རེད། ད་གང་ལྟར། </p><p><span class=\"timestamp\" data-timestamp=\"870.095167\">14:30</span> ང་ཚོ་རང་དབང་ལུང་པའི་ནང་ཡོད་བསྡད་མཁན་ཚོས་ཡང་། འཐུས་ཤོར་ཞེ་དྲག་ཕྱིན་བཞག ད་འདི་གས་འཐུས་ཤོར་མ་འགྲོ་བ་གཅིག་གི </p><p><span class=\"timestamp\" data-timestamp=\"876.450495\">14:36</span> ཕྱོགས་ཚང་མ་ལོ་ནས་འགུལ་བསྐྱོད་བརྒྱབ་དགོས་ཡག ཨ་ནས། སློབ་ཕྲུག་ཚོ་ཐོག་ནས་ཡིན་ནས། དེ་དོ་སྣང་<span>དམིགས་བསལ་</span>བྱེད་དགོས་ཡག འདི་ཁག་མིན་འདུག་ག</p><p><span class=\"timestamp\" data-timestamp=\"882.006394\">14:42</span> ཨ་ལྟ་ངས་ད་གིན་གོང་ནས་ལབ་པ་དེ་རེད། བོད་ཀྱི། ང་ཚོའི་ཅིག་རིག་གཞུང་གི་ཞག་རྩི་བཏོན་ཡག་འདྲ་པོ་འདི། ནང་ཆོས་ཀྱི་ཐོག་ནས་བཏོན་དགོས་ཀྱི་འདུག་ག </p><p><span class=\"timestamp\" data-timestamp=\"890.231874\">14:50</span> ནང་ཆོས་དང་འབྲེལ་བའི་རིག་གཞུང་གི་ཐོག་ནས་བཏོན་དགོས་ཀྱི་འདུག་ག བྱས་ཙང་ག ནང་ཆོས་དང་འབྲེལ་བའི་རིག་གཞུང་གི་ཐོག་ནས། སོ་སོ་དགའ་ཞེན་དང་། དེར་ཡ་གཅིག་གི་ཕ་གིར་དོ་སྣང་འདྲ་པོ་བསླེབས་པ་ཡིན་ན། </p><p><span class=\"timestamp\" data-timestamp=\"899.659545\">14:59</span> བོད་ཡིག་ལ་མཐོང་སླེབས་སླེབས་པ་རེད། བོད་ཡིག བོད་ཡིག་རྒྱག་ཡག་ལ་ཡ་ཁོ་མཐོང་སླེབས་<span>སླེབས་པ་རེད།</span> སྤྱི་ཚོགས་ནང་ལོགས་ལ་ཡ། ཨ། རིམ་པས་ཀྱིས། </p><p><span class=\"timestamp\" data-timestamp=\"908.660553\">15:08</span> སློབ་སྦྱོང་ཏོག་ཙམ་ཅིག་ད་ཡ། ཚད་འདྲ་པོ་མཐོར་འདྲ་པོ་ཕྱིན་ནས། བོད་ཡིག་གི་ཆོས་སྐད་དེ་ཚོའི་གྲས་འདི། ཤེས་ཡག་དེ་ག་རོ་མང་དུ་ཕྱིན། དེ་འདྲ་ཅིག་ཕྱིན་པ་ཡིན་ན། </p><p><span class=\"timestamp\" data-timestamp=\"917.002189\">15:17</span> ཕ་མ། ཤེས་ཚད་ཏོག་ཙམ་མཐོ་བ་བྱུང་ན། འདིའི་ཕྲུག་གུ་ཚོ་ཡང་། རང་ཤུགས་ཀྱིས་ཁྱིམ་ཚང་ནང་ལ་སྐད་ཆ་ཤོད་དུས་ཡང་། ཆོས་ཚིག་ཆོས་སྐད་འདི་གས་འདི་ཡང་། རྒྱུན་སྐད་ཟོལ་འདྲ་པོ་ཆགས་ཡོང་གི་རེད་པ། </p><p><span class=\"timestamp\" data-timestamp=\"926.724086\">15:26</span> ཨ་ལྟ། ཆོས་སྐད་ཆོས་ཚིག་དེ་ཚོའི་གྲས་འདི། གཅིག་སྐད་གསར་པའོ་ཟོལ་འདྲ་པོ་གཅིག་ཆགས། སྐད་ཡིག་གཞན་ཞིག་ཡིན་པས་ཟོལ་འདྲ་པོ་གཅིག་ཆགས། </p><p><span class=\"timestamp\" data-timestamp=\"933.695773\">15:33</span> ཨ་ནས། རྒྱུན་སྐད་ཀྱི་ནང་ལོགས་ལ་འདི་གས་འདི་སླེབས་མ་ཐུབ་པ་བྱས། དེ་འདྲ་ཀི་ཁྱད་པར་འདུག་ག བྱས་ཙང་ད་འདི་གས་འདི། ཨེ། སྤྱིར་མང་ཚོགས་སྤྱི་ཡོངས་ཁོ་རང་། </p><p><span class=\"timestamp\" data-timestamp=\"942.854186\">15:42</span> ཤེས་ཚད་ཡང་ཡག་ཏུ་ཕྱིན། ཨ་ནས། བོད་ཀྱི་སྐད་ཡིག་ལ་ཡ་རིན་ཐང་འདྲ་པོ་ཁོ་མཐོང་། སྐད་ཡིག་འདི་གས་ནང་གི་བརྗོད་བྱ་ཟབ་པོ་འདྲ་པོ་འདི་གས་འདི། འཛམ་གླིང་སྤྱི་ལ་ཕན་ཐོགས་ཡོད་བསྡད་པ་གཅིག་དང་། </p><p><span class=\"timestamp\" data-timestamp=\"951.760413\">15:51</span> <span>བོད་པ་གཅིག་པོའི་དོན་དག་མིན་པར། </span><span>འཛམ་གླིང་སྤྱི་ལ་ང་ཚོས་ཞབས་འདེགས་</span>སྒྲུབ་ཐུབ་ཡག ཕན་ཐོགས་བྱེད་ཐུབ་ཡག་གི་ང་ཚོར་ནུས་འདུག ཆ་རྐྱེན་འདུག་བསམ་པ་བྱུང་པ་ཡིན་ན། </p><p><span class=\"timestamp\" data-timestamp=\"960.772156\">16:00</span> </p><p>་ཞིག་བྱུང་ན། མ་འོངས་པར་མཐོ་སློབ་ཐོན་མཁན་གྱི་སློབ་ཕྲུག་ཅིག་གིས་རང་ཉིད་ཀྱི་མདུན་ལམ་ལ་བསམ་བློ་བཏང་ན་ད་ལྟ་བོད་ཡིག་རྩེ་ཕུད་ཡིན་པ་ཞིག་ཡིན་ཀྱང་མདུན་ལམ་དེ་ཙམ་མེད། དེར་བརྟེན་ད་ལྟ་གོང་དུ་གོ་བསྡུར་བྱུང་བ་དེའི་ཐོག་ནས་ང་ཚོས་ལས་ཀ་ཚགས་ཚུད་ཡག་པོ་ཞིག་བྱེད་ཐུབ་ན། ཕལ་ཆེར་འཛམ་བུ་གླིང་འདིའི་ཐོག་གི་མཐོ་རིམ་སློབ་གྲྭ་མང་པོའི་ནང་དུ་ཕལ་ཆེར་བོད་ཕྲུག་སློབ་སྦྱོང་ཡོད་པ་ཚོར་གོ་སྐབས་ཐོབ་པ་ཡོང་གི་རེད། དེ་ནི་ལས་ཀ་ཕྱོགས་མང་པོ་ཞིག་ནས་བྱེད་དགོས་པ་ཡིན་སྟབས། ད་བར་འཐུས་ཤོར་སོང་བ་ལ་དགོངས་དག་ཅེས་ལབ་རྒྱུ་ལས་གང་ཡང་བོད་ཀྱི་ནང་ཆོས་ངོ་སྤྲོད་སྙིང་བཅུད།ལྷག་མེད།ཕྱི་ནང་གཉིས་ཀྱི་ཁྱད་པ་དང་། སྐྱབས་འགྲོའི་རྣམ་གཞགསྟོང་ཉིད་སྙིང་རྗེ་ཟུང་དུ་འཇུག་པའི་ལམ། །ཆེས་ཆེར་གསལ་མཛད་གངས་ཅན་བསྟན་འགྲོའི་མགོན། །ཕྱག་ན་པདྨོ་བསྟན་འཛིན་རྒྱ་མཚོ་ལ། །གསོལ་འདེབས་སོ་བཞེད་དོན་ལྷུན་གྲུབ་ཤོག །ཅེས་མཆོད་པར་ལབ་པས་བསྔུན་བསུས་ཏེ་གུས་མོས་བཀའ་འདྲི་ཞུ་རྒྱུར།ཕྱི་རོལ་པ་དང་ནང་པ་གཉིས་ཀྱི་ཁྱད་པར་སྐྱབས་འགྲོའི་སྒོ་ནས་འབྱེད་ཀྱི་ཡོད། དེ་ཡང་སངས་རྒྱས་བཅོམ་ལྡན་འདས་ཀྱི་མདོ་ལས། ཚངས་པ་དང་བརྒྱ་བྱིན་ལ་སོགས་པ་རྣམས་ལ་ཕྱག་འཚལ་མི་རུང་བར་གསུངས་ཡོད། དེས་ན་ང་ཚོ་ནང་པས་ཕྱི་རོལ་པའི་ལྷ་ལ་ཕྱག་འཚལ་ན་རང་རྒྱུད་ལ་ཡོད་པའི་སྐྱབས་འགྲོའི་སྡོམ་པ་མེད་པ་གྱུར་གྱི་རེད་ཅེས་གསུངས་འདུག་པས་དེ་ཇི་ལྟར་ཡིན་ནམ།བཀའ་ལན། དེ་ནི་ཕྱག་འཚལ་སྟངས་ལ་མི་འདྲ་བ་མི་ཡོང་ངམ། འཛམ་བུ་གླིང་འདིའི་སྟེང་གི་ཆོས་ལུགས་ཚང་མ་མཐུན་ལམ་དགོས་ཞེས་ངོས་ནས་ཁ་ཞེ་གཉིས་མེད་ཀྱི་ཐོག་ནས་འབོད་སྐུལ་བྱེད་ཀྱི་ཡོད། མཐུན་པོ་ཡོང་བ་དེ་ཡང་རང་འགར་ཁ་མཁས་འདྲ་ཆགས་ཀྱི་ཐོག་ནས་ང་ཚོ་མཐུན་པོ་དགོས་ཞེས་ཁ་ནས་ཁྲི་འབུམ་མང་པོ་ལབ་ཀྱང་ཕན་ཐོགས་མེད། དེ་ནི་སེམས་ཀྱི་ནང་ནས་གུས་བརྩི་ཡོད་པ་ཞིག་བྱེད་དགོས་པ་ཡིན། དབྱིན་སྐད་ཀྱི་ཐོག་དད་པ་དང་གུས་བརྩི་གཉིས་ལ་ཆ་ཕྱེ་ནས་རང་ཉིད་ཀྱི་ཆོས་ལ་དད་པ་བྱེད་པ་དང་། རང་གི་ཆོས་ལུགས་མ་ཡིན་པའི་ཆོས་ལུགས་གཞན་རྣམས་ལ་གུས་ཞབས་དང་བརྩི་བཀུར་བྱེད་དགོས། ང་ཚོའི་ལམ་རིམ་གྱི་ནང་དུ་ཡང་དད་པ་དང་གུས་པ་ལ་དབྱེ་བ་ཕྱེ་ཡོད།ངས་དབྱེ་བ་ཕྱེ་ལུགས་ནི། རང་ཉིད་ཀྱི་ཆོས་ལ་དད་པ་དང་། ཆོས་ལུགས་གཞན་ལ་གུས་པ་བྱེད་དགོས། དཔེར་ན། ང་ཚོས་ཕ་མ་ལ་དྲིན་ལན་འཇལ་བའི་ཆེད་དུ་གུས་པ་བྱེད་པ་དང་། བླ་མའི་ཡོན་ཏན་མཐོང་བའི་སྒོ་ནས་དད་པ་བྱེད་པ་ལྟར་རང་ཉིད་ཀྱི་ཆོས་ལ་ཡིད་ཆེས་བྱས་ཏེ་དད་པ་བྱེད་པ་དང་། ཆོས་ལུགས་གཞན་རྣམས་ལ། འཛམ་བུ་གླིང་འདིའི་ཐོག་གི་མི་ས་ཡ་དང་། བྱེ་བ་མང་པོར་སྔར་འདས་པའི་ལོ་སྟོང་ཕྲག་མང་པོའི་རིང་ལ་ཕན་པ་དང་། མ་འོངས་པར་ལོ་མང་པོར་ཕན་ཐོགས་ཡོད་པ་ལྟར་དེ་ལྟར་མཐོང་བའི་སྒོ་ནས་གུས་ཞབས་བྱེད་དགོས། ཧ་ཅང་ཡག་པོ་རེད་བསམ་པའི་ཐོག་ནས་བསྟོད་ཅིང་ཡིད་རངས་ཀྱིས་གུས་བརྩི་བྱེད་དགོས། དེ་ལྟར་དད་གུས་གཉིས་ལ་དབྱེ་བ་ཕྱེ་དགོས།དེས་ན་རང་གི་སྟོན་པ་ལ་ཕྱག་འཚལ་སྐབས། རང་ལ་ཐར་པ་དང་ཐམས་ཅད་མཁྱེན་པའི་གོ་འཕང་སྟོན་མཁན་གྱི་སྟོན་པ་ཁྱེད་ཀྱི་ལམ་ལ་བརྟེན་ནས་རང་རྒྱུད་ཀྱི་ཉོན་མོངས་བག་ཆགས་དང་བཅས་པ་སྦྱོང་ཐུབ་པ་རྣམས་ཤེས་པའི་སྒོ་ནས་ཕྱག་འཚལ་ལུགས་གཅིག་དང་། ཡེ་ཤུའི་བླ་མའམ་འཇི་སི་སི་ཁ་ཡེ་ཡིན་ནའང་འདྲ། མའེ་རེ་ལྟ་བུ་གང་ཞིག་ཡིན་ཡང་དེ་དག་ལ་ངོས་ནས་ཕྱག་འཚལ་གྱི་མེད། འོན་ཀྱང་ཐལ་མོ་སྦྱར་ནས་གུས་ཞབས་བྱེད་ཀྱི་ཡོད། གུས་ཞབས་བྱེད་སྐབས་ཀྱང་། ཁྱེད་རང་གི་ཆོས་ལུགས་ཀྱི་ཐོག་ནས་གོང་ཞུས་ལྟར་འཛམ་བུ་གླིང་འདིའི་ཐོག་མི་ས་ཡ་མང་པོར་རེ་བ་དང་ཡིད་ཆེས་སྦྱིན་པ་དང་། མ་རབས་བྱེད་མཁན་ཡོད་ཀྱང་སྤྱི་ཡོངས་ཀྱི་ཆ་བོད་ཀྱི་ནང་ཆོས་ངོ་སྤྲོད་སྙིང་བཅུད།ནས་བཟང་པོའི་སྤྱོད་པ་དང་ཡ་རབས་ཀྱི་ལམ་སྟོན་བྱེད་ཀྱི་ཡོད་ལ། བསླབ་བྱ་རྒྱག་གི་ཡོད་པས་དེ་དག་གི་བཀའ་དྲིན་རྗེས་སུ་དྲན་པའི་ཐོག་ནས་ཡིད་རངས་བྱས་ཏེ་ཡག་པོ་རེད་བསམ་པ་བཅས་འདི་ལྟར་ལབ་ཀྱི་ཡོད།ཡང་དགག་བྱ་ཡོད་ན་ཐལ་མོ་སྦྱར་བ་ལས་ཕྱག་མ་འཚལ་ཀྱང་འགྲིགས་པ་ཡིན། དགག་བྱ་མེད་ན་ཕྱག་འཚལ་བ་དེས་སེམས་ནང་སྐྱབས་ལ་གཉིས་འཛིན་གྱི་སྐད་ཆ་གང་ཡང་མེད་པར། སྐྱབས་གནས་དེ་དང་དེ་དག་དང་། ཆོས་ལུགས་དེ་དང་དེས་ཀྱང་གཞན་ཕན་རྒྱ་ཆེན་པོ་བྱུང་ཡོད་པར་བསམ་བློ་བཏང་ནས་ཡིད་རངས་དང་། བཀའ་དྲིན་རྗེས་སུ་དྲན་པའི་ཐོག་ནས་གུས་པས་བཏུད་ན་མི་འགྲིགས་པ་གང་ཡང་མེད།འདི་ལྟར་ཡོང་བ་ལ་ཕྱི་ནང་གི་ཁྱད་པར་ཤེས་དགོས་པ་ཡིན། སྐྱབས་འགྲོ་ཞེས་པ་དེ་ཡང་། སངས་རྒྱས་ལ་སྐྱབས་སུ་མཆི། ཆོས་ལ་སྐྱབས་སུ་མཆི། དགེ་འདུན་ལ་སྐྱབས་སུ་མཆིའོ། །ཞེས་ལབ་པ་ཙམ་གྱིས་ནང་པར་འགྲོ་མིན་ཐེ་ཚོམ་ཡིན། སྔར་ང་ཚོ་ལྷ་སར་ཡོད་པའི་སྐབས་རྒྱ་མི་སྐད་སྒྱུར་བ་བོད་སྐད་ཤེས་མཁན་རྣམས་ལ་འདི་རེད་དམ་ཞེས་དྲིས་ཚེ། དཀོན་མཆོག་གསུམ་རེད་ཅེས་མནའ་སྐྱེལ་གྱི་ཡོད། དེ་ནི་ཁ་ནས་དཀོན་མཆོག་གསུམ་ཞེས་ལབ་པ་ལས། སེམས་ནང་ཡིད་ཆེས་གང་ཡང་མེད། དེས་ན་སྐྱབས་འགྲོ་ཞེས་པ་དེ་ཡང་། སངས་རྒྱས་ལ་སྐྱབས་སུ་མཆི།ཆོས་ལ་སྐྱབས་སུ་མཆི། དགེ་འདུན་ལ་སྐྱབས་སུ་མཆིའོ། །ཞེས་ཚིག་ཙམ་བཏོན་པས་ཕལ་ཆེར་སྐྱབས་འགྲོར་འགྲོ་གི་མ་རེད།ནམ་རྒྱུན་ཕྱི་ནང་གི་ཁྱད་པར་སྐྱབས་འགྲོས་འབྱེད་པ་དང་། ལྟ་བས་འབྱེད་པ་ཞེས་གསུང་རྒྱུན་དུ་ཡོད། ཀུན་མཁྱེན་འཇམ་དབྱངས་བཞད་པའི་གྲུབ་མཐའི་རྩ་བ་ལས།བདག་ལྟའི་ཞེན་ཡུལ་སྒྲུབ་འགོག་ཕྱི་ནང་གཉིས། །ཞེས་གསུངས་ཡོད། འོན་ཀྱང་བསམ་བློ་ཡག་པོ་ཞིག་བཏང་ན། ཕྱི་ནང་གི་ཁྱད་པར་སྐྱབས་འགྲོས་འབྱེད་ཅེས་ལབ་ཐུབ་ཀྱི་རེད། གང་ལགས་ཤེ་ན། སངས་རྒྱས་དཀོན་མཆོག་དང་། ཆོས་དཀོན་མཆོག དགེ་འདུན་དཀོན་མཆོག་ཅེས་པ་རྣམས་ནི་གཙོ་བོ་སངས་རྒྱས་སུ་བྱེད་པའི་བྱེད་ཆོས་དང་། དགེ་འདུན་དུ་བྱེད་པའི་བྱེད་ཆོས་ཞེས་རྟོགས་པའི་ཡོན་ཏན་གྱི་ཐོག་ནས་སངས་རྒྱས་དཀོན་མཆོག་དང་། དགེ་འདུན་དཀོན་མཆོག་ཏུ་བཞག་གི་ཡོད་པ་ལས། རྟག་པ་རང་བྱུང་གི་སངས་རྒྱས་འཕགས་པ་བཤད་ཀྱི་མེད། དེས་ན་ཆོས་དཀོན་མཆོག་ལ་གོ་བ་ཆགས་པ་དང་། ཆོས་དཀོན་མཆོག་ལ་དད་པ་སྐྱེས། གཞི་ནས་འགོག་ལམ་གྱིས་བསྡུས་པའི་ཆོས་དཀོན་མཆོག་ལ་ངོ་མཚར་སྐྱེ་བ་དང་། འགོག་ལམ་གྱི་བསྡུས་པའི་ཆོས་དཀོན་མཆོག་ལ་ཡིད་ཆེས་རྙེད། དེ་རྒྱུད་ལྡན་གྱི་འཕགས་པའི་གང་ཟག་ལ་དད་པ་སྐྱེས་ཤིང་ཡིད་ཆེས་རྙེད། དེ་ལྟ་བུའི་སློབ་པའི་དགེ་འདུན་དེ་སློབ་པ་མཐར་སོན་པའི་གནས་སྐབས་ཀྱི་མི་སློབ་པའི་དགེ་འདུན་ལའང་དད་པ་སྐྱེ་བ་བཅས་འདི་ལྟར་འགྲོ་དགོས་པ་ཡིན། ངོས་ཀྱི་པཎ་གྲུབ་བཅུ་བདུན་གྱི་གསོལ་འདེབས་ཀྱི་མཇུག་ཏུ།གཞི་ཡི་གནས་ཚུལ་བདེན་གཉིས་དོན་རྟོགས་ཤིང་། །བདེན་བཞིས་འཁོར་བར་འཇུག་ལྡོག་ཇི་བཞིན་ངེས། །ཚད་མས་དྲངས་པས་སྐྱབས་གསུམ་དད་པ་བརྟན། །བོད་ཀྱི་ནང་ཆོས་ངོ་སྤྲོད་སྙིང་བཅུད།ཐར་ལམ་རྩ་བ་ཚུགས་པར་བྱིན་གྱིས་རློབས། །ཞེས་འཁོད་ཡིན། བདེན་བཞིའི་རྣམ་གཞག་ལ་བསམ་བློ་ཡག་པོ་ཞིག་བཏང་སྟེ་ངེས་པ་རྙེད་སྐབས་ལམ་གྱི་བདེན་པར་དད་པ་སྐྱེ་བ་དང་། དེའི་ཡོན་ཏན་མཐོང་སྐབས་རྒྱུད་ལྡན་གྱི་གང་ཟག་འཕགས་པའི་དགེ་འདུན་ལའང་དད་པ་སླེ བ ས་པ་བཅས་འདི་ལྟ་བུའི་འགོག་ལམ་གྱི་ཆོས་གཉིས་ལ་དད་པ་ཡག་པོ་ཞིག་སྐྱེ་བ་ལ་སྤྱིར་མ་རིག་པའམ་ཀུན་འབྱུང་ལས་ཉོན་གཉིས་བཤད་པའི་ཉོན་མོངས་དང་། ཉོན་མོངས་ཀྱི་ནང་ནས་དུག་རྩ་གཏི་མུག་དང་། གཏི་མུག་ཅེས་པ་ནི་འཁྲུལ་པའི་བློ་ཕྱིན་ཅི་ལོག་གི་བློ་ཡིན་པ་དང་། མ་རིག་པ་ཡིན་པ་འདི་དག་ཤེས་དགོས་པ་ཡིན། བློ་གང་ཞིག་མ་རིག་པ་ཡིན་པ་ཤེས་པ་ལ། བློ་དེས་ཇི་ལྟར་བཟུང་བའི་དོན་དེ་དོན་ལ་གནས་ཡོད་མེད་ལ་བསམ་བློ་གཏོང་དགོས་པ་ཡིན།དེ་ལྟར་ཡིན་སྟབས་སྟོང་པ་ཉིད་ཀྱི་ལྟ་བ་ལ་དཔྱད་པ་བྱས་ཏེ་བདེན་འཛིན་གྱིས་ཇི་ལྟར་བཟུང་བ་ལྟར་དོན་ལ་མེད་པ་དེ་སྟོང་ཉིད་ཀྱི་ལྟ་བས་བསྒྲུབ་དགོས་པ་ཡིན།མཐར་ཐུག་དཔྱོད་པའི་རིག་ཤེས་ཀྱི་རྙེད་དོན་ཞེས་པ་ལྟར་མཐར་ཐུག་དཔྱོད་པའི་རིག་ཤེས་ཀྱི་རྙེད་དོན་གྱི་དོན་དམ་བདེན་པ་དེ་ཤེས་ཡོང་ན༑ དེ་ནི་དངོས་གནས་རེད་འདུག་བསམ་པ་ཞིག་བློ་ལ་བྱུང་ན། ད་ལྟ་ང་རང་ཚོའི་བློས་དོན་གྱི་ངོས་ནས་ཡོད་པ་ཞིག་སྣང་བ་ལྟར་དུ་འཛིན་པའི་བློ་དེ་ཕྱིན་ཅི་ལོག་གི་བློ་ཞིག་ཡིན་པ་གཞི་ནས་ཤེས་ཡོང་བ་དང་། དེ་ཕྱིན་ཅི་ལོག་གི་བློ་ཞིག་ཡིན་པ་ཤེས་པ་ཙམ་དུ་མ་ཟད།བློ་དེ་ལ་རྒྱབ་རྟེན་གྱི་ཚད་མ་མེད་པའང་ཤེས་ཡོང་བ་ཡིན། དེའི་ལྡོག་ཕྱོགས་རང་བཞིན་མེད་པར་ངེས་པའི་བློ་དེ་ལ་རྒྱབ་རྟེན་ཚད་མ་ཡོད་པ་ཤེས་ཡོང་བ་ཡིན། དེས་ན་རྒྱབ་རྟེན་གྱི་ཚད་མ་ཡོད་པའི་བློ་དེ་གོམས་ཡོང་ན་རྒྱབ་རྟེན་མེད་པའི་བློ་དེ་ལ་གནོད་པ་ཙམ་དུ་མ་ཟད་རིམ་གྱིས་མཐུ་ཇེ་ཆུང་དུ་གཏོང་ཐུབ་པ་ཡིན། དེ་རྗེས་འགོག་པའི་བདེན་པ་ཞེས་པ་ཞིག་ཡོང་ས་རེད་བསམ་པ་ཞིག་བློ་ལ་སླེབས་ཡོང་བ་ཡིན།དེས་ན་གཞི་བདེན་པ་གཉིས་ཤེས་པའི་ཐོག་ནས་བདེན་བཞིའི་རྣམ་གཞག་དེ་ཆ་ཚང་ཤེས་ཐུབ་པ་ཞིག་ཡོང་བ་ཡིན། དེ་མིན་སྡུག་བསྔལ་ཡོད་པ་དེ་ཙམ་ངོ་སྤྲོད་དགོས་དོན་མེད། འོན་ཀྱང་གསུམ་པ་འགྱུར་བའི་སྡུག་བསྔལ་དང་། ཁྱབ་པ་འདུ་བྱེད་ཀྱི་སྡུག་བསྔལ་གཉིས་དེ་གཉིས་ངོ་སྤྲོད་དགོས་པ་ཡིན། ཀུན་འབྱུང་ལས་ཞེས་པ་འདི་ཕྱི་རོལ་མུ་སྟེགས་པས་ཀྱང་བཤད་ཀྱི་ཡོད། ལྷག་དོན་གཅེར་བུ་བས་ཧ་ལས་དགོས་པ་བཤད་ཀྱི་ཡོད། འོན་ཀྱང་ཉོན་མོངས་དང་། ལྷག་པར་ཉོན་མོངས་ཀྱི་ནང་ནས་བདག་འཛིན་ཞེས་པ་དེའི་ཐོག་ཏུ་སླེབས་སྐབས། ནང་པའི་ཆོས་ཀྱི་བདག་མེད་ཅེས་པའི་སྐད་ཆ་དེ་དང་འབྲེལ་ནས་བདག་འཛིན་ཤེས་དགོས་པ་ལས། རང་དགར་བདག་འཛིན་ཞེས་པ་དེ་ཤེས་ཐུབ་ཐབས་མེད། དེས་ན་གཞི་བདེན་པ་གཉིས་ཀྱི་རྣམ་གཞག་ཤེས་པའི་ཐོག་ནས་བདེན་བཞིའི་རྣམ་གཞག་ཤེས་པ་ཞིག་དང་། བདེན་བཞིའི་རྣམ་གཞག་ཤེས་པའི་ཐོག་ནས་འགོག་ལམ་གྱིས་བསྡུས་པའི་ཆོས་དཀོན་མཆོག་དང་། དེ་སྟོན་མཁན་གྱི་སྟོན་པ་ལའང་དད་པ་སླེབས་པ་དང་། དེ་ཚུལ་བཞིན་དུ་སྒྲུབ་པའི་དགེ་འདུན་ལ་དད་པ་སླེབས་པ། སྟོན་པ་སྒྲུབ་བྱེད་དེ་ཡང་ལམ་བདེན་དང་། དགེ་འདུན་སྒྲུབ་བྱེད་དེ་ཡང་ལམ་བདེན། དགེ་འདུན་དང་སྟོན་པའི་ཁྱད་ཆོས་གཙོ་བོ་སྟོན་མཁན་ནི་མཐོང་སྤང་སྤངས་པའི་བྲལ་བའི་ཡོན་ཏན་ནས་བཟུང་སྟེ་སྒྲིབ་བོད་ཀྱི་ནང་ཆོས་ངོ་སྤྲོད་སྙིང་བཅུད།གཉིས་སྤངས་པའི་བྲལ་བའི་ཡོན་ཏན་བར་དུ་སླེབས་ཡོང་གི་ཡོད། དེས་ན་སྐྱབས་འགྲོ་རྣམ་དག་ཅིག་ཡོང་བ་ལ་ནང་པའི་ལྟ་བ་དེ་མ་ཤེས་ན་ཡོང་ཐབས་མེད་དོ།། །།རྣམ་ཤེས་ཀྱི་ཉེར་ལེན་ལ་རྣམ་ཤེས་དགོས་མིན།དྲི་བ། ྋགོང་ས་ྋསྐྱབས་མགོན་ཆེན་པོ་མཆོག་ལ་འཚམས་འདྲིའི་བཀྲ་ཤིས་བདེ་ལེགས་ཞུ་བ་དང་ཆབས་ཅིག གུས་པས་བཀའ་འདྲི་ཞུ་རྒྱུར། ང་ཚོས་ནམ་རྒྱུན་རྣམ་ཤེས་ཀྱི་ས་བོན་དེ་ལྡན་མིན་འདུ་བྱེད་ཡིན། རྒྱུ་མཚན་གང་ཞེ་ན། ས་བོན་ཡིན་ན་ལྡན་མིན་འདུ་བྱེད་ཡིན་པས་ཁྱབ་ཅེས་གསུང་གི་འདུག དཔལ་ལྡན་ཆོས་གྲགས་ཀྱིས་མཛད་པའི་རྣམ་འགྲེལ་རྩ་བ་ལས།རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་གསུངས་པ་དེ་ལ་དོགས་གཅོད་ཅིག་གནང་རོགས་ཞུ།བཀའ་ལན། རྣམ་འགྲེལ་ནང་མྱུ་གུའི་ས་བོན་ནས་དེ་ལྡན་མིན་འདུ་བྱེད་རེད་ཅེས་གསུངས་འདུག་གམ། དེ་ལྟར་ཧ་ལམ་གསུངས་མེད། ས་བོན་དང་འབྲས་བུ་ཞེས་ལབ་ན། དེ་གཉིས་འདུས་བྱས་རེད། ས་བོན་དང་འབྲས་བུ་སྤྱི་ཡོངས་ནས་བཤད་ན། དེ་གཟུགས་དང་ཤེས་པ་གང་ཡིན་ཞེ་ན། དེ་ནི་སྤྱི་ཐོག་ནས་ལབ་པ་ཞིག་ཡིན། སྤྱིའི་ཐོག་ནས་བསམ་བློ་བཏང་ན། ལྡན་མིན་འདུ་བྱེད་རེད་ཅེས་ལབ་དགོས་པ་ལས། དེ་མིན་མྱུ་གུའི་ས་བོན་ནས་ལྟ་བུའམ་ནས་ཀྱི་མྱུ་གུའི་ས་བོན་ནས་ལྟ་བུ་ལྡན་མིན་འདུ་བྱེད་རེད་ཅེས་སུས་ཀྱང་མི་ལབ་པ་ཡིན།ཡང་ཁྱེད་རང་གི་ས་བོན་ཞེས་པ་དེ་ཉོན་མོངས་ཀྱི་ས་བོན་ནམ་ཉོན་མོངས་ཀྱི་བག་ཆགས་ལ་ལབ་ན། དེ་ནི་ལྡན་མིན་འདུ་བྱེད་ཀྱི་ཐོག་ཏུ་འགྲོ་གི་ཡོད། དེ་ནི་ནང་པའི་གྲུབ་མཐའི་ནང་དུ་འགྲོ་དགོས་པས་རྙོག་དྲ་ཚ་པོ་རེད། བག་ཆགས་བགོ་གཞི་ཀུན་གཞིའི་རྣམ་ཤེས་ཞེས་པ་དང་། དེ་བཞིན་མཚན་གཞིའི་ཡིད་ཀྱི་རྣམ་ཤེས་ཞེས་སོགས་ནི་རྙོག་དྲ་ཚ་པོ་དེ་དག་ནི་བག་ཆགས་དང་། བག་ཆགས་བགོ་གཞི། བག་ཆགས་ཀྱི་ངོ་བོ་གང་འདྲ་ལ་འཇོག་མིན་སོགས་ནི་ཏོག་ཙམ་རྙོག་དྲ་ཚ་པོ་རེད་འདུགརྣམ་འགྲེལ་གྱི་ཚིག་དོན་ནི། འགྱུར་བའི་རང་བཞིན་གྱི་ཆོས་ཡིན་ན་མི་རྟག་པ་ཡིན་དགོས་ཤིང་། དེ་ལྟར་ཐག་ཆོད་པ་རེད། མི་རྟག་པ་ཞེས་པ་དེ་རྒྱུན་གྱི་མི་རྟག་པའམ་རགས་པའི་མི་རྟག་པ་གཅིག་དང་། སྐད་ཅིག་སྐད་ཅིག་གིས་འཇིག་པའི་ཕྲ་བའི་མི་རྟག་པ་གཅིག སྐད་ཅིག་སྐད་ཅིག་གིས་འཇིག་པའི་ཕྲ་བའི་མི་རྟག་པའི་རང་བཞིན་མེད་ན། རྒྱུན་གྱིས་འཇིག་པའི་མི་རྟག་པ་འཇོག་མི་ཤེས་པ་ཡིན། རགས་པའི་མི་རྟག་པ་ཡོང་མི་ཐུབ་ཅིང་། རགས་པའི་མི་རྟག་པ་ཡོང་བའི་གཞི་རྩ་ནི་ཕྲ་བའི་མི་རྟག་པའི་ཐོག་ནས་ཡོང་བ་ཡིན། སྐད་ཅིག་སྐད་ཅིག་གིས་འཇིག་པའི་ཕྲ་བའི་མི་རྟག་པ་དེ་གློ་བུར་བའི་རྒྱུ་རྐྱེན་གཞན་ཞིག་གམ་རྒྱུ་གསུམ་པ་ཞིག་གིས་རྒྱུ་རྐྱེན་བྱས་ནས་འཇིག་པ་མིན། སྐྱེ་བྱེད་ཀྱི་རྒྱུ་རང་ཉིད་ཀྱིས་འཇིག་པའི་བདག་ཉིད་དུ་སྐྱེ་ཡོང་གི་ཡོད། དེས་ན་རྒྱུ་ཡི་གཞན་དབང་ཅན་ཞེས་གསུང་གི་ཡོད། རྒྱུ་དེ་ལ་ཉེར་ལེན་གྱི་རྒྱུ་དང་། ལྷན་ཅིག་བྱེད་རྐྱེན་གྱི་རྒྱུ་སོགས་ནི་བསྡུས་གྲྭའི་ནང་དུ་ཡོད།དེ་བཞིན་ཕྱི་ཡི་རྒྱུ་འབྲས་ལའང་ཉེར་ལེན་གྱི་རྒྱུ་དང་། ལྷན་ཅིག་བྱེད་རྐྱེན་གྱི་རྒྱུ་གཉིས་ཡོད། ནང་གི་ལུས་ལྟ་བུར་ཆ་བཞག་ཀྱང་། ཉེར་ལེན་གྱི་རྒྱུ་དང་། ལྷན་ཅིག་བྱེད་རྐྱེན་གྱི་རྒྱུ་གཉིས་ཡོད་ལ། ནང་གི་རྣམ་ཤེས་ཏེ་མིག་གི་རྣམ་པར་ཤེས་པ་བོད་ཀྱི་ནང་ཆོས་ངོ་སྤྲོད་སྙིང་བཅུད།ལྟ་བུར་ཆ་བཞག་ཀྱང་། ལྷན་ཅིག་བྱེད་རྐྱེན་བདག་རྐྱེན་མིག་གི་དབང་པོ་ལ་སོགས་པ་དང་། དེའི་ཉེར་ལེན་གྱི་རྒྱུ་ཞེས་ལབ་སྐབས། འབྲས་བུའི་རང་བཞིན་ལ་འགྱུར་འགྲོ་མཁན་ཞིག་ལ་ཉེར་ལེན་གྱི་རྒྱུ་ཞེས་ལབ་ཀྱི་ཡོད། དེས་ན་འབྲས་བུ་ཤེས་པ་གསལ་རིག་ཙམ་ལས་གཟུགས་སུ་མ་གྲུབ་ཅིང་། དབྱིབས་དང་ཁ་དོག་མེད་པ་ཞིག་ཡིན་སྟབས། དེའི་ངོ་བོར་འགྱུར་མཁན་གྱི་ཉེར་ལེན་གྱི་རྒྱུ་དེ་ཉིད་དེ་དང་རིགས་མཐུན་པ་ཞིག་དགོས་པ་ཡིན། དེར་བརྟེན་གསལ་རིག་ཙམ་གྱི་བདག་ཉིད་དུ་གྱུར་པའི་འབྲས་བུའི་ཆོས་གཅིག་གི་ཉེར་ལེན་གྱི་རྒྱུ་དེ་གསལ་རིག་ཙམ་གྱི་བདག་ཉིད་ཅན་གྱི་ཆོས་ཤིག་གི་མ་གཏོགས་ཡོང་ཐབས་མེད། དེས་ན། རྣམ་འགྲེལ་ལས།རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་པའི་རྣམ་ཤེས་སྐད་ཅིག་སྔ་མ་སྔ་མ་དེ་གསུང་གི་ཡོད། དེར་བརྟེན་མངལ་དུ་ཉིང་མཚམས་སྦྱར་མ་ཐག་པའི་རྣམ་པར་ཤེས་པ་སྐད་ཅིག་དང་པོ་དེ་རྣམ་པར་ཤེས་པ་རེད། རྒྱུ་ལས་སྐྱེས་པ་ཡང་རེད། དེའི་ཉེར་ལེན་གྱི་རྒྱུ་གང་ཞིག་ཡིན་ཞེ་ན།དེའི་སྔོན་གྱི་ཤེས་པའི་རྒྱུན་ཞིག་འཇོག་རྒྱུ་ལས་འོས་མེད། དེས་ན་ངས་ནམ་རྒྱུན་ལམ་གཙོའི་ཚིག་དེ་འདི་ལྟར་དུ་སྦྱར་ནས་བཀྲལ་ན་ཡག་པོ་འདུགལས་འབྲས་མི་བསླུ་འཁོར་བའི་སྡུག་བསྔལ་རྣམས། །ཡང་ཡང་བསམས་ན་ཕྱི་མའི་སྣང་ཤས་ལྡོག །ཅེས་པའི་ཚིག་དེའི་ཚིག་གཅིག་ཁ་སྒྱུར་བྱས་ཏེ། རྒྱུ་འབྲས་མི་བསླུ་བ་བསམ་པའི་སྒོ་ནས་སྐྱེ་བ་སྔ་ཕྱི་བསྒྲུབས་ཤིང་། སྐྱེ་བ་སྔ་ཕྱིའི་བདེ་སྡུག་ནི་སྤྱོད་འཇུག་ལས།ཐོག་མེད་བདེ་སྡུག་ལས་ལས་ཡིན། །ཞེས་གསུངས་ཡོད། དེས་ན་བདེ་སྡུག་ནི་ལས་རྒྱུ་འབྲས་ཀྱི་དབང་གིས་བྱུང་བར་བཤད་ན་ལས་འབྲས་མི་བསླུ་བའི་སྔོན་དུ་རྒྱུ་འབྲས་མི་བསླུ་བ་དེ་སྔོན་དུ་གཏན་ལ་ཕབ་དགོས་པ་ཡིན། འདི་ཡང་ཧ་ཅང་རྙོག་དྲ་ཚ་པོ་རེད། ཕྱི་ནང་གི་རྒྱུ་འབྲས་འདི་ཐམས་ཅད་ལས་ཀྱིས་བྱས་པ་ཡིན་མིན་ཐེ་ཚོམ་ཡིན། དཔེར་ན། ཆོས་ཉིད་ཀྱི་སྟོབས་ཀྱིས་བྱུང་བ་ལས། དེ་བཞིན་གཤེགས་པའི་འཕྲིན་ལས་ཀྱིས་བྱུང་བ་མིན་ལ།སེམས་ཅན་གྱི་ལས་ཀྱི་དབང་གིས་ཀྱང་བྱུང་བ་མིན་ཞེས་གསུངས་ཡོད། དཔེར་ན།རྣམ་ཤེས་ཀྱི་ཉེར་ལེན་ལ་རྣམ་ཤེས་དགོས་པ་ནི་ཆོས་ཉིད་ཡིན་པ་ལས། དེ་ལ་ལས་ཀྱི་སྐད་ཆ་གང་ཡང་མེད། དེས་ན་རྒྱུ་འབྲས་མང་པོ་ཞིག་ཆོས་ཉིད་ཀྱི་དབང་གིས་ཡོང་བ་ལས། ལས་འབྲས་ཀྱི་སྐད་ཆ་ཕལ་ཆེར་མ་རེད་བསམ་གྱི་འདུག ཆོས་ཀྱི་ཡོང་བ་གཅིག་གི་ནང་དུ་བདེ་སྡུག་གི་ཕན་གནོད་འདྲེན་པ་ཞིག་སླེབས་ཡོང་སྐབས་གཞི་ནས་ལས་དང་འབྲེལ་བ་ཡོད་པ་ཞིག་ཡིན། དེར་བརྟེན་སྤྱོད་འཇུག་ལས། ཕྱིའི་དངོས་པོ་རྣམས་རང་ཉིད་ཀྱི་རྒྱུ་སྔ་མ་སྔ་མ་ལས་བྱུང་བ་རེད་ཅེས་གསུངས་ཡོད། དེ་ཡང་སྤྱོད་འཇུག་ལས།ཤེས་པ་ཤེས་བྱ་ལས་སྐྱེ་དང་། །ཐོག་མེད་བདེ་སྡུག་ལས་ལས་ཡིན། །དེ་བས་གང་ཞིག་ཡིན་པ་སྨོས། །ཞེས་དབྱེ་བ་ཕྱེ་གནང་ཡོད། སྤྱིར་བཏང་ཆོས་ཉིད་ལ་རྒྱུ་དང་རྐྱེན་གྱི་འགྲོ་སྟངས་གཅིག་དང་། བདེ་སྡུག་གི་སྟེང་དུ་སླེབས་སྐབས་ལས་དང་འབྲེལ་བ་ཡོད་པ་བོད་ཀྱི་ནང་ཆོས་ངོ་སྤྲོད་སྙིང་བཅུད།ཞིག་ཡིན། དེ་ལ་བསམ་བློ་གཏོང་རྒྱུ་འདུག བདེ་སྡུག་ཅེས་ལབ་ན་ཚོར་བའམ་མྱོང་བ་ཡིན་ཞིང་། དེས་ན་མྱོང་བའི་བདག་ཉིད་དུ་གྱུར་པའི་མྱུ་གུ་དེའི་རྒྱུ་ལ་ཀུན་སློང་གི་ཁྱད་པར་འབྲེལ་བའི་རྒྱུ་གཅིག་གིས་བྱེད་དགོས་པ་ཞིག་ཡིན། དེས་ན་ཐོག་མ་མེད་པ་ནས་ཡོང་བའི་བདེ་སྡུག་དེ་ལས་ཀྱི་དབང་གིས་བྱུང་བ་རེད། བདེ་སྡུག་མྱོང་བྱེད་ཀྱི་ཤེས་པ་དེ་ཆོས་ཉིད་ཀྱི་དབང་གིས་བྱུང་བ་རེད་ཅེས་ལབ་པ་ལས།ལས་ཀྱི་དབང་གིས་བྱུང་བ་རེད་མི་ལབ་པ་ཡིན། དེར་བརྟེན་རྒྱུ་འབྲས་ཡོད་དོ་ཅོག་ལས་འབྲས་ཕལ་ཆེར་མིན། དེ་ལ་དབྱེ་བ་ཕྱེ་དགོས་པ་ཡིན།གོང་དུ་ལམ་གཙོའི་སྐོར་ལབ་པ་ལྟར། རྒྱུ་འབྲས་མི་བསླུ་ཞེས་པ་དེར་བསམ་བློ་ཞིག་བཏང་། དེ་ལ་འཁོར་བར་མཐའ་མ་ཡོད་མེད་དེ་ཡང་གཅིག་སླེབས་ཡོང་བ་ཡིན། གང་ལྟར་ཤེས་པའི་རྒྱུན་ལ་ཐོག་མ་མེད་པ་དང་། མཐའ་མ་མེད་པ་ཞིག་སླེབས་ཡོང་བ་ཡིན། དེ་ལྟར་རྒྱུ་འབྲས་མི་བསླུ་བ་བསམ་པའི་ཐོག་ནས་སྐྱེ་བ་སྔ་ཕྱི་སྒྲུབ་པ་དང་། དེ་རྗེས་སྐྱེ་བ་སྔ་ཕྱིའི་སྐབས་ཀྱི་བདེ་སྡུག་དེ་དག་ནི༑ཐོག་མེད་བདེ་སྡུག་ལས་ལས་ཡིན། །ཞེས་གསུངས་པ་ལྟར་ལས་འབྲས་མི་བསླུ་བའི་ཆ་ནས་སྡུག་བསྔལ་བའི་རང་བཞིན་ཡིན་པ་དེ་བསམ་དགོས། དེས་ན་སྡུག་བསྔལ་གྱི་རྒྱུ་མ་ཟད་ཀྱི་བར་དུ་སྡུག་བསྔལ་ཟད་ཀྱི་མ་རེད་ཅེས་དང་། སྡུག་བསྔལ་གྱི་རྒྱུ་རྩ་བ་མ་རིག་པ་རེད། མ་རིག་པ་མ་ཟད་བར་དུ་སྡུག་བསྔལ་གྱི་གཞན་དབང་ཅན་རེད་ཅེས་འདུ་བྱེད་ཀྱི་སྡུག་བསྔལ་ངོ་སྤྲོད་བྱེད་ཀྱི་ཡོད། ལམ་གཙོ་རྣམ་གསུམ་ལས།ལས་འབྲས་མི་བསླུ་འཁོར་བའི་སྡུག་བསྔལ་རྣམས། །ཡང་ཡང་བསམ་ན་ཕྱི་མའི་སྣང་ཤས་ལྡོག །ཅེས་གསུངས་པ་ལྟར་རྒྱུ་འབྲས་མི་བསླུ་བའི་བསམ་བློ་ཞིག་སྔོན་དུ་མ་བཏང་ཞིང་། སྐྱེ་བ་སྔ་ཕྱི་བསྒྲུབ་རྒྱུ་དེ་དག་བློ་ལ་མ་ཤར་ན། ལས་འབྲས་མི་བསླུ་བའི་སྐོར་གྱི་སྐད་ཆ་བཤད་སའི་གཞི་རྩ་མེད་པ་ལྟ་བུ་ཡིན། འདི་ལྟར་བསམ་བློ་གཏོང་རྒྱུ་དེར་གནད་འགག་ཅིག་མེད་དམ་སྙམ་མོ།། །།</p>","media":"stt005-03.mp3","media-time":960.772156}
