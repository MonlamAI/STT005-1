{"text":"<span class=\"timestamp\" data-timestamp=\"0\">00:00</span> ས་འོ་ད། དེ་རིང་འདིར་ང་འདི་བཤད་ཉེན་འདོད་པ་རེད། ཨ་ད། ཨ། <p><span class=\"timestamp\" data-timestamp=\"8.847041\">00:08</span> རྒྱ་གར་ནང་ལ་ཡ་དོ་སྣང་གསར་པ་ཞིག་བྱུང་། ད་ལྟ། ཁ་སང་ང་མ་གེར་རྡོ་རྗེ་གདན། འདི་ད༌ལྟ་མ་གེར། </p><p><span class=\"timestamp\" data-timestamp=\"17.31675\">00:17</span> བཀའ་ཆོས་བྱེད་ཡག་དེ་ཚར་ནས། ཨ་ནས། ཨོ་རི་ས་ལ་གཅིག བོད་པའི་གཞིས་ཆགས་ཡོད་ས་དེར་གཅིག་ཕྱིན། དེ་ནས་ཨོ་རི་སའི་རྒྱལ་ས། </p><p><span class=\"timestamp\" data-timestamp=\"24.120714\">00:24</span> བྷུབ་ནེ་ཤ་ཝར་རྣམས་པ་གིས་ཁྱུག་ཙམ་གཅིག བསྡད་པ་རེད། དེ་དུས་འོ་མ་གེ་ལའང་། ད་ཨོ་རི་སའི་གཞུང་གི་གང་ཡིན་ན་དེ། ཨེ།</p><p><span class=\"timestamp\" data-timestamp=\"32.477117\">00:32</span> Department གཅིག་རེད། ད་སྡེ་ཚན་འདྲ་པོ་གཅིག་གིས་ཐོག་ནས། ཨ་ནས་དམིགས་བསལ་དོ་སྣང་འདྲ་པོ་བྱས་ནས། བར་སྐབས་ཨ་ནས། ཨོ་རི་སའི་ས་ཆ་ནང་ནས།</p><p><span class=\"timestamp\" data-timestamp=\"39.585314\">00:39</span> གཅིག་གི་སྔར་གྱི་ནང་པའི། གཅིག་གི་ད་གནའ་ཤུལ་ཟེར་དགོས་རེད་པས། དེ་འདྲ་གཅིག་རྙེད་ཞག་པ་དེ་འདྲ། ཕ་གིའི་ཐོག་ནས་བྱས་ནས། </p><p><span class=\"timestamp\" data-timestamp=\"46.287233\">00:46</span> ཁོང་རང་ཚོས་དེ། དོ་སྣང་འདྲ་པ་ཞེ་བུ་གཅིག་བྱེད་བསྡད་ཀྱི་ཡ། ནང་ཆོས་ཀྱིས་བཤད་ན་དོ་སྣང་གསར་པ་འདྲ་པོ་གཅིག་བྱེད་བསྡད་ཀྱི། དེ་ནས་འདིའི་ཞུག་གོར་ང་ཕ་གིར། </p><p><span class=\"timestamp\" data-timestamp=\"54.204827\">00:54</span> ཨེ། ཨེ། ག་རེ་ཟ། ཞུག་གུ་དེར། ག་རེ་ཟ་འོ་ས་ཆ་དེའི་མིང་འདི། འོ། གུཇ་རཱཏ། <span>གུཇ་རཱཏ་མ་གེར་གཅིག</span>་སླེབས་པ་རེད། </p><p><span class=\"timestamp\" data-timestamp=\"63.050243\">01:03</span> ད་དཔེ། གུཇ་རཱཏ་ཡང་སྲིད་གཞུང་རང་གི་ཐོག་ནས་ས་གནས་ཀྱི་མངའ་སྡེ་State, state government རང་གི་ཐོག་ནས་དོ་སྣང་འདྲ་པོ་དམིགས་བསལ་ཞེ་བུ་བྱས་བྱས། ཡང་<span>གུཇ་རཱཏ་ནང་ལོགས་ལ་ཡ།</span></p><p><span class=\"timestamp\" data-timestamp=\"72.112647\">01:12</span> དེ་སྔའི། ཨེ། གཅིག་གི སྔར་གྱི་ད། ནང་པའི་སྐུ་བརྙན་དེ་འདྲ་དང་། ལྷག་པར་ས་ཆ་གཅིག་ལ་ཡ་ནང་པའི། ཨེ། </p><p><span class=\"timestamp\" data-timestamp=\"82.267907\">01:22</span> དགོན། དགོན་པ་ཆེན་པོ་གཅིག་གི་ཤུལ་གཅིག་རྙེད་འདུག་ག ཨ་ནས། རིང་བསྲེལ་དེ་འདྲའང་རྙེད་ཞག ས་དེ་འདྲ་ཡིན་རྩ་ནས། ཡང་ས་ཆ་དེ་ལའང་། </p><p><span class=\"timestamp\" data-timestamp=\"90.876872\">01:30</span> ཡང་ནང་ཆོས་ལ་དོ་སྣང་གསར་པ་འདྲ་པོ་གཅིག་སླེབས་བསྡད་ཞག དེ་ནས་མ་གེར་ད་ལྟ། ཨ། འདི་བི་ཧར་གྱི། ཨེ་གཞུང་གིས་ཡང་།</p><p><span class=\"timestamp\" data-timestamp=\"100.328124\">01:40</span> དམིགས་བསལ་དོ་སྣང་ཞེ་བུ་གཅིག་ཆགས་བྱས། ཨ། ད་ད་ལྟ་ཉེ་ཆར་རང་མ་གིར། པཊ་ན་ལ་ཡ། མ་གིར། ཨེ། ས་ཟླའི་དུས་ཆེན་དང་བསྟུན་བྱས།</p><p><span class=\"timestamp\" data-timestamp=\"109.637007\">01:49</span> མ་གིར་འོ་ད། ནང་པའི། ཨེ། གཙུག་ལག་ཁང་གཅིག་ད་ལྟ་བཞེངས་བྱས། ད་དེའི་མཐའ་ལ་ཡ་སྒོམ་གྲྭ་དང་། བཤད་གྲྭ་དང་། དེ་ཚོའི་དྲས། ཨེ། ག་རོ་རྩིག་ཚར་ཞག</p><p><span class=\"timestamp\" data-timestamp=\"119.121967\">01:59</span> བྱས་དོ་སྣང་ཞེ་བུ་གཅིག་བྱེད་ཀྱི། བྱས་དེ་འདྲ་ཡིན་ཙང་། ཁ་སང་ད་ལྟ་བཀའ་བློན་ཁྲི་པ་ལ་ངས་འདི་ཞུ་རྒྱུ་བྱུང་། ད་ས་ཁུལ་དེ་གས་དེར།</p><p><span class=\"timestamp\" data-timestamp=\"127.641709\">02:07</span> ང་སླེབས་པའི་ཁ་ཐུག་ལ་ཡ། ངས་འདི་འབོད་སྐུལ་བྱས་པ་ཡིན། ད་ནང་པའི་ཨེ། ཆོས་འདྲ་པོར་ཁྱེད་རང་ཚོས་དོ་སྣང་བྱས་པ་དེ་ཞེ་དྲག་ཡག་པོ་རེད།</p><p><span class=\"timestamp\" data-timestamp=\"135.124089\">02:15</span> ད་ཡིན་ནའང་། ནང་པའི་ཆོས་དུམ་བུ་གསུམ་ལ་ཕྱེ་གི་ཡོད་རེད། <span>ནང་པའི་ཚན་རིག ད་</span>ནང་ཆོས་ནས་བཤད་པའི་ཚན་རིག</p><p><span class=\"timestamp\" data-timestamp=\"143.451974\">02:23</span> ད་འོ། ནང་པའི་ཚན་རིག་ཅེས་ལབ་པ་དང་། <span>ནང་ཆོས་ནས་བཤད་པའི་ཚན་རིག་ཟེར་ན</span>་ཁྱད་པར་ག་རེ་འདུག་གམ། རྒྱུ་འབྲས་གཅིག་ག་འདྲ་ལབ་ག</p><p><span class=\"timestamp\" data-timestamp=\"150.616825\">02:30</span> ནང་པའི་ཟེར་ལབ་ན་ཡང་། གཅིག་གི་ནང་པའི། <span>ནང་པ</span>་རང་ཡིན་པའི་ཟོལ་འདྲ་པོ་གཅིག་ཆགས་འགྲོ་ཆགས་འགྲོ་བྱེད་ཀྱི།</p><p><span class=\"timestamp\" data-timestamp=\"158.773696\">02:38</span> དེ་ཡང་གསལ་བ་བྱེད་ན། ནང་ཆོས་ནས་བཤད་པའི་ཚན་རིག་ཅེས་ལབ་ན། ནང་ཆོས་ནས་བཤད་པའི་ཚན་རིགས། ཨ་ནས། ཨེ།</p><p><span class=\"timestamp\" data-timestamp=\"165.990456\">02:45</span> ནང་ཆོས་ནས་བཤད་པའི་ལྟ་གྲུབ། ཨ་ནས། ནང་པའི་ཆོས་ཞེས་ལབ་ཞག་ན། བྱས་ཙང་འོ་དེ་འདྲ་ཡིན་དུས། སྔོན་ལ་ཁོ་ཚོ་ས་ཆ་ཚང་མ་ལོ་ལ་ཡ་ངས་འདི་ལབ་གྱི་བསྡད་ཡོད།</p><p><span class=\"timestamp\" data-timestamp=\"174.334859\">02:54</span> ད་ཨེ། ད་དབྱིན་ཇའི་སྐད་ཐོག་ནང་ལ་Buddhisht Science, Buddhist Concept of Philosophy,Buddhist Religion</p><p><span class=\"timestamp\" data-timestamp=\"183.534916\">03:03</span> ཟེར་གཅིག་དུམ་བུ་གསུམ་ཕྱེ། བྱས་ནས་འོ་ད། ཨེ། ས་ཁུལ་དེ་གས་ཚང་མ་ལོག་ལ་ཡ། ད་Buddhist Science དང་Buddhist Philosophy ཟེར་ལབ་པ་ཡིན་ན། </p><p><span class=\"timestamp\" data-timestamp=\"192.387691\">03:12</span> Universal རེད་ཟེར་དེ། དེ་Academic ཟེར་ཡག་གཅིག་རེད་པ་ཟེར། Buddhist Religion ཟེར་ལབ་པ་ཡིན་ན། ད་འདི་ནང་པ་ཚོའི་དོན་དག་རེད་ཟེར། </p><p><span class=\"timestamp\" data-timestamp=\"201.612327\">03:21</span> ནང་། ནང་པ་གཅིག་གི་མི་ལ་ཡ་ད་འབྲེལ་པ་ཡོད་རེད་ཟེ། ད་Bhuddist Science དང་། Buddhist Philosophy ཟེ་ལབ་པ་ཡིན་ན། </p><p><span class=\"timestamp\" data-timestamp=\"209.353398\">03:29</span> འདི་སྤྱི་ཡོངས་ཀྱི་ཤེས་བྱ་གཅིག་རེད་མ་གཏོགས། དེ་ནང་ཆོས་བྱེད་ཡག་སྐད་ཆ་གས་མ་རེད་ད་ཟེ། བྱས་ཙང་ག བྱས་ཙང་འདི་འདྲ་ཡིན་དུས། ད་ལྟ་ནང་ཆོས་ཀྱི།</p><p><span class=\"timestamp\" data-timestamp=\"217.96506\">03:37</span> ད་ལྟ་ཁོ་ཚོས་ད་དོ་སྣང་བྱེད་སའི་གཏིང་གནས་འདི་གས་འདི། ཁྱེད་རང་ཚོས་འདི་རྩུགས་དགོས་རེད་ཟེ་ད། བཤད་གྲྭ སློབ་གཉེར་ཁང་བརྩུག་ནས།</p><p><span class=\"timestamp\" data-timestamp=\"224.965696\">03:44</span> སློབ་གཉེར་བྱེད་ཡག་དེ། ནང་ཆོས་ནས། ཀྱི་ད་Buddhist Science དང་། Buddhist ཨ་འོ་འདི་ Philosphy འདི་བསླབ་ཀྱི་ཡིན་ན།</p><p><span class=\"timestamp\" data-timestamp=\"234.764493\">03:54</span> འདི་ཨ་ནས། Academic རང་ཆགས་བསྡད་ཡོད་རེད་མ་གཏོགས། ཆོས་བསླབ་པ་རུ་འགྲོ་ཀི་མ་རེད་ཟེ། བྱས་ཙང་དེ་འདྲ་ཡིན་དུས། ཨོ། </p><p><span class=\"timestamp\" data-timestamp=\"241.920669\">04:01</span> འདི་གལ་ཆེན་པོ་འདུག་ཟེ། ཨ་ནས་མར། འདིའི་ནང་ནས། ད་ནང་པ་རང་གི་ཡང་ཆོས་ལ་དོ་སྣང་བྱེད་མཁན་བྱུང་པ་ཡིན་ན། </p><p><span class=\"timestamp\" data-timestamp=\"247.499167\">04:07</span> ཨ་ནས། Buddhist ལབ་ཡག་ཡོང་གི་རེད་པ་ཁོ། བྱས་ཙང་། Buddhism ངོ་ཐོག་ད་ལག་ལེན་ཁྱེར་མཁན་གཅིག་ཡིན་པ་ཡིན་ན། ཨ་ནས། Buddhist Science འདི་གས་འདི་ཤེས། </p><p><span class=\"timestamp\" data-timestamp=\"257.758658\">04:17</span> ཨ། Buddhist Philosophy འདི་ཤེས་པའི་ཐོག་ནས། ཨ་ནས་Buddhist ཉམས་ལེན་བྱེད་ཡག་ཆགས་བསྡད་ཡོད་རེད་པ། </p><p><span class=\"timestamp\" data-timestamp=\"262.211116\">04:22</span> ཡིན་ནའང་Buddhist Science དང་Buddhist Philosophy བསླབ་པ། བསླབ། བསླབ་པ་ཙམ་གྱི།</p><p><span class=\"timestamp\" data-timestamp=\"269.892962\">04:29</span> ནང་ཆོས་བསླབ་པ་ལ་མི་འགྲོ་བ་གཅིག་བཟོ་དགོས་ཀྱི་བསམ། ངས་འདི་དྲན་པ་རེད། རྩ་འདི་འདྲ་ཡིན་ཙང་འོ་དེ་དུས།</p><p><span class=\"timestamp\" data-timestamp=\"276.42277\">04:36</span> བཀའ་བློན་ཁྲི་པར་ཡ། ད་ས་ཆ་དེ་གས་དེར་དོ་སྣང་ཞེ་བུ་གཅིག་བྱེད་ཀྱི། ངས་འདུག་ཟེ་འབོད་སྐུལ་བྱེད་པ་ཡིན། དེ་འདྲ་ཡིན་དུས། ད་ང་ཚོའི་ངོས་ནས།</p><p><span class=\"timestamp\" data-timestamp=\"283.472819\">04:43</span> དགེ་རྒན་གྲ་སྒྲིག་བྱེད་དགོས་ཀྱི་འདུག་ཟེ། བྱས་ཙང་། དགེ་རྒན་རྩ་བའི་གཞུང་ཆེན་བསླབས་ཞག་པའི་ད་མི་ང་ཚོ་ད་གཏོང་ཆོག་ཆོག་ཡོད་རེད་སྟེ།</p><p><span class=\"timestamp\" data-timestamp=\"291.867188\">04:51</span> ཕྱོགས་གཅིག་ནས་སྐད། གཉིས་ནས། ང་ད་ནམ་རྒྱུན་དུམ་བུ་གསུམ་ཕྱེ་ཡག་གཅིག་བཤད་ཀྱི་ཡོད་པ་ཡིན་དུས་རྩ་ནས། ད་ང་ཚོ། ད་རིང་དེར་ཨ་ད། </p><p><span class=\"timestamp\" data-timestamp=\"299.41796\">04:59</span> གཅིག་གི ག་རེ་ཟེར་དགོས་རེ་ཕ་གིར་ཟབ་སྦྱོང་འདྲ་པོ་གཅིག་ཚོགས་བྱེད། ད་འདིའི་ནང་ལ་ད་དུམ་བུ་གསུམ་དུ་ཕྱེ་ནས། ད་སློབ་སྦྱོང་གཅིག་སྤྲོད་ཀྱི་ཡིན་ན་ཟེ། འོ་དེ་འདྲའི་སྐད་ཆ་བྱུང་། </p><p><span class=\"timestamp\" data-timestamp=\"309.463558\">05:09</span> བྱས་ཙང་ད་དེ་རིང་ད་ལྟ་ང་འདིར་ཁྱེད་རང་ཚོར་འདི་་ལབ་ཉེན་འདོད་པ་རེད། གཅིག་གང་འདྲ་ཟེ་དགའ་བ་འདུག་གམ། གཅིག་གི སྒྲིག་འཛུགས་འདྲ་པོ་གཅིག་ངས་ཁུར་ཞིག་བླངས་པའི་སྐབས་དུས་སྒང་ལ། གང་འདྲ་ཟེ་དགའ་བ་འདུག་གམ།</p><p><span class=\"timestamp\" data-timestamp=\"318.848373\">05:18</span> གང་ལྟར་ད་ལྟ་ངས་བསམ་བློ་བཏང་ཡག་འདི། ཨེ། ནང་ཆོས་ནས་བཤད་པའི་ཚན་རིག་ཟེར་དུས་རྩ་ནས། ད་ད་གིན་ཨ་ད་ཁྱེད་རང་ཚོས་རྟགས་གསལ་གཏོང་ཡག་གི </p><p><span class=\"timestamp\" data-timestamp=\"326.202528\">05:26</span> སྔོན་ལ་ད། ཨེ། ཡོད་དམ་མེད་ཟེར་ཡག་གི་མཚམས་ཕྱེ་ཡོང་དུས། ཚད་མས་དམིགས་པ་ཡོད་པའི་མཚན་ཉིད་ཟེ་ལབ་ནས། ཚད་མས་དམིགས་པ་དེ་ཡོད་རེད།</p><p><span class=\"timestamp\" data-timestamp=\"334.991238\">05:34</span> ཡོད་པ་གཅིག་ཡིན་ན། ཚད་མས་གྲུབ་དགོས་ཀྱི་རེད་ཟེ་བྱས་ནས་ད་འདི་བཤད་ཀྱི་ཡོད་རེད་པ། ད་ཚད་མ་འཇོག་གཏང་མི་འདྲ་བའི་སྒང་ལ་ཡང་ཕྱིན་པ་རེད་དེ། ཡིན་ནའང་སྤྱིར་བཏང་། </p><p><span class=\"timestamp\" data-timestamp=\"341.92848\">05:41</span> ཨ། ཚད་གྲུབ་དགོས་རེད་ཟེར་ཡག་ད་འདི། ཚན་རིག་པ་ཚོས་ད་ག་རང་རེད། སུ་ལ་ཡིན་ནའང་ང་ཚོས་བཤད་ཐུབ་ཀྱི་རེད་པ་འདི། དེ་འདྲ་ཡིན་དུས། </p><p><span class=\"timestamp\" data-timestamp=\"348.554392\">05:48</span> ཨེ། ཨེ། གཅིག་ག་རེ་ཟེར་དགོས་རེད། ཕ་གིར། དེ་ནས་མར་ཕྱེ་ནས་ཨ་ནས། ཤེས་བྱ། ཤེ། ཨ། ཤེས་བྱའི། ད་ཤེས་བྱ་གཞི་གྲུབ་ཟེར་ཡག་གི་བསྡུས་རེད། </p><p><span class=\"timestamp\" data-timestamp=\"358.636209\">05:58</span> འདི་གས་འདི། ཚན་རིག་ནང་འགྲོ་ས་རེད། ད་འདི་ནས་མར་བྱས་ནས། མངོན་པའི་གཞུང་ནང་ལ། <span>མངོན་པའི་གཞུང་ནང་ལོགས་ལ་ཡ།</span><span> </span>སྡུག་བདེན་གྱི་རྣམ་གཞག་གསུངས་ཡོང་དུས་རྩ་ནས། </p><p><span class=\"timestamp\" data-timestamp=\"368.269876\">06:08</span> ཕྱི་ཡི་འཇིག་རྟེན་དང་ནང་གི་འཇིག་རྟེན་གཉིས་བཤད་ནས། ཕྱི་ཡི་འཇིག་རྟེན་ཟེར་དུས་སྣོད་ཀྱི་བཀོད་པ་འདི་གས་བཤད་ཡོང་གི་ཡོད་རེད་པ། རྩ་ད་མངོན་པ་གོང་འོག་གཉིས་ཀའི་ནང་ལ།</p><p><span class=\"timestamp\" data-timestamp=\"375.779818\">06:15</span> ཨ། <span>མངོན་པ་གོང་འོག་གཉིས་</span>ནས་ད་འོ། འཇིག་རྟེན་གྱི་ཁམས་ཆགས་ཚུལ། གཅིག་རྡུལ་ཕྲ་རབ་གཅིག་གི་འཛམ་བུ་གླིང་ཆགས་སྟངས་དེ་ཚོའི་གྲས་འདི་གཅིག་དེ་ནས་ཚུར་ལེན་ཡག་འདུག </p><p><span class=\"timestamp\" data-timestamp=\"385.50552\">06:25</span> འདི་གས་འདི་Buddhist Science ནང་འགྲོ་གི་ཡོད་རེད། ད་ཨ། འབྱུང་བ་ལྔ་ལ་བརྟེན་ནས་ཡོང་བསྡད་ཡག་རྒྱུད་བླ་མ་ནས་ཡང་གསུངས་ཀྱི་འདུག་ལ།</p><p><span class=\"timestamp\" data-timestamp=\"393.695621\">06:33</span> སྔགས་ཀྱི་གཞུང་ནས་ཡང་གསུངས་ཀྱི་ཡོད་རེད། ས་འོ་ད་འདིར་བྱས་ནས། ཨེ། Buddhist Science བཤད་པའི་ནང་གི </p><p><span class=\"timestamp\" data-timestamp=\"401.833104\">06:41</span> ཨེ། Science of Matter རེད་པ། External Matter ད་འདི་Buddhist Science གཅིག་བྱས།  </p><p><span class=\"timestamp\" data-timestamp=\"409.397405\">06:49</span> ད་འདི་ནུབ་ཕྱོགས། ཨ་ནས་འདི་ཨ་ད་འོ་ད་རང་སྔོན་ཞུས་ཡག་འདི་ཡིན། ཕུང་པོ་དང་། བརྫོད་ཀྱི་ནང་། མངོན་པ་གོང་འོག་གཉིས་ཀའི་ནང་ལ། ཕུང་པོ་དང་། ཁམས་དང་། སྐྱེ་མཆེད།</p><p><span class=\"timestamp\" data-timestamp=\"418.456193\">06:58</span> བྱས་ནས་ད། ཨོ། ཕུང་པོ་ལྔ། ཨ་ནས་སྐྱེ་མཆེད་བཅུ་གཉིས། ཁམས་ཅོ་བརྒྱད་ཟེ་བྱས་ནས་དབྱེ་བ་ཕྱེ་བསྡད་ཡག་འདི་ཚོའི་གྲས་འདི། ཏག་ཏག་འགྲོ་བ་ས་རེད་འདིའི་ནང་ལ།</p><p><span class=\"timestamp\" data-timestamp=\"426.334325\">07:06</span> དུམ་བུ་འདི་གཅིག་བྱས། ད་Buddhist ཨ་འོ་རེད། དེ་ནས་གཙོ་བོ། ཨོ། ག་རེ་ཟེར་དགོས་རེད། Inner Science,</p><p><span class=\"timestamp\" data-timestamp=\"435.846278\">07:15</span> Science of Mind ད་འདི། ནང་པའི་ད་ག་རེ་ཟེར་དགོས་རེད་དཔེ། ཁོ་ཐུན་མོང་མ་ཡིན་པ་ཆགས་ཡོང་གི་ཡོད་རེད། སྤྱིར་རྒྱ་གར་གྱི་ཐུན་མོང་མ་ཡིན་པ་རེད། ཡང་སྒོས་ནང་པའི་ཐུན་མོང་མ་ཡིན་པ་རེད།</p><p><span class=\"timestamp\" data-timestamp=\"445.705981\">07:25</span> ད་འདིར་སླེབས་ཡོང་དུས། མངོན་པ་གོང་འོག་ནས་སེམས་ཀྱི་རྣམ་གཞག་གསུངས་ཞག་པ་འདི་གས་འདི། སྡེ་ཚན་གཅིག་ཕྱེ། ཨ། ད་སེམས་ཀྱི་རྣམ་གཞག་གསུངས་ཡག་གི་</p><p><span class=\"timestamp\" data-timestamp=\"455.240204\">07:35</span> སྡེ་ཚན་འདིའི་ནང་ལ། ཨ་ནས་སྔགས་ནས། ཨ། སེམས་ཕྲ་རགས་དབྱེ་བ་ཕྱེ་ནས། ཨ་ནས། ཨོ། གསུངས་ཞག་ཡག་འདི་གས་འདི། </p><p><span class=\"timestamp\" data-timestamp=\"464.364019\">07:44</span> སྣོན་བས་གཅིག་ཚུར་སྦྱར། བྱས་ན། གཅིག་བྱས་ན་རླུང་གི་འཕོ་སྟངས་དེ་ཚོའི་གྲས་འདི་གས་ཕལ་ཆེར་ཤེས་བྱ་གཞི་ཡི་རྣམ་གཞག་ནང་ལ་ཕལ་ཆེར་ལབ་ཐུབ་ཀྱི་རེད།</p><p><span class=\"timestamp\" data-timestamp=\"474.870905\">07:54</span> རྡོར་བཟླས་བཤད་པའི་ཁ་ཐུག་ལ་ཡ། ཨ། ཨ། <span>རྡོར་བཟླས་ཀྱི་གཞི་ཨ་ད། </span>རླུང་གི་རྣམ་གཞག་དེ་ཚོ་འཐོན་ཡོང་གི་འདུག་ག ད་དེ་ཚོའི་གྲས་ཕལ་ཆེར།</p><p><span class=\"timestamp\" data-timestamp=\"484.752088\">08:04</span> ཤེས་བྱའི། ག་རེ་ཟ། ནང་། ནང་པ། ནང་པའི་ཆོས་ནས་བཤད་ཞག་པའི་ཚན་རིག་ནང་ལ་ཕ་ཆེར་འགྲོ་ཡི་རེད་འདི་གས་འདི། </p><p><span class=\"timestamp\" data-timestamp=\"491.801189\">08:11</span> འདི་གས་འདི་གཅིག་བྱས། ཨ། ད་མངོན་པ་འོག་མ་ནས། </p><p><span class=\"timestamp\" data-timestamp=\"501.212899\">08:21</span> གསུངས་ཞག་པའི་གཅིག་འཇིག་རྟེན་ཁམས་ལེའི་ནང་གི་འདི་ཚོའི་གྲས་ཀྱིས་ཏོག་ཙམ་ཏོག་ཙམ་ལེན་ཡག་ཡོང་གི་རེད། ད་ཡང་ཆ་ཚང་དེ་ལའང་དགོས་ཟེ་ག་མིན་འདུག ད་འཛམ་བུ་གླིང་ལ། </p><p><span class=\"timestamp\" data-timestamp=\"509.308388\">08:29</span> ཨེ། <span>འཛམ་བུ་གླིང་འདི་</span>ཤིང་རྟའི་ཡུལ། གཅིག་ལ་དཔག་ཚད་ཕྱེད་དང་བཞི། ཟེར་ཡག་དེ་ཚོའི་གྲས་འདི་དབྱེ་བ་ཕྱེ་དགོས་ཡག་ཟེ་གས་མིན་འདུག་བ། བྱབ་སྐྱེལ་མཁན་ཟོར་འདྲ་པོ་འི་འདི་ཆོ་སེ་གས་མིན་འདུག་འདི། </p><p><span class=\"timestamp\" data-timestamp=\"516.622005\">08:36</span> འོ་བྱས་བྱས། ངས་འདིར་ཁོ་ཀྱོང་པོ་འདྲ་བྱང་ཆུབ་བཤད་ཆོགས་ཀྱི་རེད་པས། ད་མདོ་དེ་འདྲ་རྩལ་ཡག་མིན་འདུག་བསམ་གྱི། བྱས་ཙང་ང་ཚོས་དམིགས་བསལ་གྱི་གཅིག་སྒྲིག་འཛུགས་འདྲ་བོ་གཅིག་བཟོས་བྱས་དོ་སྣང་བྱེད་པ་ཡིན་ན།</p><p><span class=\"timestamp\" data-timestamp=\"525.71478\">08:45</span> འདི་རང་མཁན་རིན་པོ་ཆེ་འདིས། འདི་གཅིག་ག་རེ་ཟེར་དགོས་རེད། དོ་སྣང་བྱེད་དགོས་ཀྱི། དེ་གང་འདྲ་ཟེ་དགའ་བ་འདུག་གམ། ང་ཚོ་འདི་ Organize བྱེ་གཏང་འདི།</p><p><span class=\"timestamp\" data-timestamp=\"533.115629\">08:53</span> རེད་པ། གཅིག་དྲག་བསྒྲུག་འདྲ་པོ་གཅིག་རྒྱབ་བྱས། ད་ང་ཚོ་ཛ་དྲག་སྒང་སླེབས་ཡོང་གི་ཡོད་རེད། ང་ཚོ་སློབ་དེབ་དེ་བཟོ་དགོས་ཀྱི་འདུག་ག འདི་གས་འདི།</p><p><span class=\"timestamp\" data-timestamp=\"538.603247\">08:58</span> བྱས་ཙང་Buddhist Science ཟེར་ཡག་འདི། ནང་ཆོས་ནས་བཤད་པའི་ཚན་རིག་ཟེར་ཡག་འདི་གིས་སློབ་ཚན་དེའི་ནང་ལ་ཚན་རིག་དང་། ད་གཞི་ཡི་གནས་ཚུལ་ཀྱང་ཀྱང་མ་གཏོགས། </p><p><span class=\"timestamp\" data-timestamp=\"548.65173\">09:08</span> ལྟ་གྲུབ་མ་འདྲེས་པ་བྱེད། བྱས་ཙང་བསྡུས་གྲྭའི་ནང་ལ་ཡ། སྤྱི་བྱེ་བྲག་ཟེར་ཡག་གཅིག་བསླེབས་ཡོང་གི་འདུག་ག  <span>སྤྱི་བྱེ་བྲག་དང་གཅིག </span>དགག་པ་དང་སྒྲུབ་པ་ཟེར་ཡག་དེ་ཕལ་ཆེར་ལྟ་གྲུབ་ནང་སླེབས་མེད་ན་བསམ་གྱི།</p><p><span class=\"timestamp\" data-timestamp=\"557.734483\">09:17</span> དེ་ཁྱེད་རང་ཁྱེད་རང་བསམ་བློ་གཏོང་དགོས་རེད་ད། འདི་ལྟ་གྲུབ་ནང་མར་བཞག ཨ་ནས། ལྟ་གྲུབ་ནང་ལ་ད། ཨ། ཨ། </p><p><span class=\"timestamp\" data-timestamp=\"566.697725\">09:26</span> ད་གང་ལྟར། སྤྱི་ཟེར་མཁན་གཅིག་ཡོད་རེད་ཟེར་ཡག་དང་ཡོད་མ་རེད་ཟེར་ཡག ཨ་ནས། མུ་སྟེགས་པའི་ཨེ་ད་ལྟ། གཞུང་གི་</p><p><span class=\"timestamp\" data-timestamp=\"574.350571\">09:34</span> སྤྱི་དོན་གཞན་ཞེས་བཤད་བསྡད་ཡག་འདི་ཚོ་ལྟ་གྲུབ་ཀྱི་ཐོག་ཏུ་འགྲོ་གི་འདུག ཕལ་ཆེར་ལྟ་གྲུབ་སྒང་ལ་ག་འདྲ་བྱེད་དགའ་བ་འདུག་གམ། གང་ལྟར་ལྟ་གྲུབ། ད་ངས་ད་ལྟ་ནང་པའི་ཚན་རིག་ཟེ་ལབ་དུས་རྩ་ནས། </p><p><span class=\"timestamp\" data-timestamp=\"584.100882\">09:44</span> ཕྱི། ཕྱི་ཡི་ཨ་ད། ཕྱི་ཡི་ཚན་རིག་དངོས་ཁམས་རིག་པ་ཟོར་འདྲ་པོ་གཅིག ཨ་ནས། སེམས་ཁམས་རིག་པ་ཟོར་འདྲ་པོ་གཅིག ད་ད་འདི་གསལ་པོ་ཞེ་དྲག་ཆགས་ཡོད་རེད། </p><p><span class=\"timestamp\" data-timestamp=\"594.348789\">09:54</span> ཨ་ནས། འདི་གཞུང་གཅིག ག་ཟེར་དགོས་རེད་ད། སློབ་ཚན་གྱི་གཞུང་འདྲ་པོ་གཅིག་མར་བསྒྲིག</p><p><br /></p><p>ནང་ཆོས་ནས་གསུངས་པའི་ལྟ་གྲུབ་ཅེས་པའི་ནང་དགག་པ་དང་སྒྲུབ་པ་དང་།</p><p>སྤྱི་དང་བྱེ་བྲག་སོགས་ནི་དེའི་ནང་སླེབས་མི་ཡོང་ངམ་སྙམ། མུ་སྟེགས་པའི་འདོད་</p><p>ཚུལ་མི་འདྲ་བ་ཡོད་པ་དེ་དག་ཀྱང་བཀོད་ཆོག་པ་ཡིན། ནང་པས་སྒྲ་རྟོག་སེལ་བས་</p><p>འཇུག་པར་གསུངས་པ་རྣམས་ལྟ་གྲུབ་ཀྱི་ནང་སླེབས་ཀྱི་ཡོད། དེ་དག་ནི་དམིགས་</p><p>བསལ་ཆོས་མིན་པས་ཧ་ཅང་གནད་འགག་ཆེན་པོ་ཡོད། ལྟ་གྲུབ་མི་འདྲ་བ་བཤད་</p><p>ཀྱི་ཡོད། ནང་ཆོས་ཀྱི་ལྟ་གྲུབ་སྤྱིར་བཤད་སྐབས། བརྟེན་ནས་འབྱུང་བའི་རྟེན་འབྱུང་</p><p>ངམ་རྒྱུ་འབྲས་ཀྱི་རྟེན་འབྱུང་དང་། བརྟེན་ནས་བཏགས་པའི་རྟེན་འབྱུང་ཞེས་རྟེན་</p><p>འབྲེལ་ལྟོས་གྲུབ་ཀྱི་རྟེན་འབྲེལ་གཉིས་ནི་ནང་ཆོས་ཀྱི་ལྟ་གྲུབ་གཙོ་བོ་ཡིན། བརྟེན་</p><p>ནས་འབྱུང་བའི་རྒྱུ་འབྲས་ཀྱི་རྟེན་འབྱུང་ཞེས་ལབ་སྐབས། བློ་ཡིས་ཡུལ་ལ་འཇུག་</p><p>ཚུལ་གྱི་རིགས་རྣམས་ཀྱང་ཕལ་ཆེར་དེའི་ནང་སླེབས་ཡོང་བ་ཡིན། བཀོད་པ་པོ་</p><p>གཅིག་སྟེ་རྟག་པ་རང་བྱུང་གི་སྐྱེས་བུས་བྱས་པ་རེད་ཅེས་པ་དེ་ལྟར་མིན་པར་རྒྱུ་</p><p>རྐྱེན་དུ་མ་ཞིག་གི་དབང་ལས་བྱུང་བ་རེད་ཅེས་ལབ་སྐབས། རྒྱུ་རྐྱེན་གྱི་རྣམ་</p><p>གཞག་དེའི་ཐོག་ཏུ་སླེབས་ཡོང་གི་ཡོད། གཞལ་བྱའི་གནས་གསུམ་སྟེ་གཞལ་བྱ་</p><p>མངོན་གྱུར་དང་། གཞལ་བྱ་ལྐོག་གྱུར། གཞལ་བྱ་ཤིན་ཏུ་ལྐོག་གྱུར་བཅས་ནི་ནང་</p><p>ཆོས་ཀྱི་ཚན་རིག་དང་ནང་ཆོས་ཀྱི་ལྟ་གྲུབ་གང་གི་ནང་དུ་འཇོག་དགོས་མིན་ཤེས་</p><p>ཀྱི་མི་འདུག</p><p>མདོར་ན་འདི་ལྟར་སྡེ་ཚན་གཉིས་སུ་དབྱེ་བ་དང་། ནང་ཆོས་ཉམས་ལེན་གྱི་</p><p>སྐོར་སློབ་ཚན་བསྒྲིག་དགོས་དོན་མེད་པ་ང་ཚོར་སྔར་ནས་ཡོད་པ་ཡིན། ནང་ཆོས་</p><p>ནས་བཤད་པའི་ཚན་རིག་ནང་མངོན་པ་གོང་འོག་གི་གཞུང་ནས་གསུངས་པ་རྣམས་</p><p>26༧གོང་ས་༧སྐྱབས་མགོན་ཆེན་པོ་མཆོག</p><p>དང་། སེམས་ཀྱི་ཚན་རིག་སྐབས་སྔགས་ཀྱི་གཞུང་ནས་གསུངས་པ་རྣམས་གཅིག་</p><p>ཏུ་ཕྱེ་དགོས། ནང་པའི་ལྟ་གྲུབ་ཅེས་པའི་ནང་རྩ་བ་བརྟེན་ནས་འབྱུང་བའི་རྟེན་འབྱུང་</p><p>ངམ་བརྟེན་ནས་བཏགས་པའི་རྟེན་འབྱུང་ཞེས་པ་དེ་གཞི་ལ་བཞག་པའི་ཐོག་ནས་བློ་</p><p>ཡི་འགྲོ་སྟངས་དང་། སྤྱི་དང་བྱེ་བྲག་གི་ཁྱད་པར། མུ་སྟེགས་པའི་འདོད་ཚུལ་མི་འདྲ་</p><p>ཡོད་པ་དང་། ནང་པའི་གཞུང་ནས་ཀྱང་འདོད་ཚུལ་མི་འདྲ་བ་ཡོད་པ་དང་། གོང་དུ་</p><p>ཁྱེད་རང་ཚོས་དངོས་པོ། རང་མཚན། དོན་དམ་བདེན་པ་གསུམ་དོན་གཅིག་དང་།</p><p>རྟག་པ་དང་། སྤྱི་མཚན། ཀུན་རྫོབ་བདེན་པ་གསུམ་དོན་གཅིག་ཡིན་ཞེས་ལབ་པ་</p><p>དེ་ག་རང་རེད་སྙམ་ནས་བསྡད་ན༑ རྗེས་ལ་དབུ་མའི་ནང་གི་བདེན་གཉིས་བཤད་</p><p>དུས་དེ་སྔོན་ང་ཚོར་བསླབས་པ་དེ་རེད་མི་འདུག་བསམ་ནས་བསམ་བློ་འཁྲུག་རྒྱུའི་</p><p>ཉེན་ཁ་ཡོད། བདེན་གཉིས་ཞེས་པའི་མིང་འདི་ཕྱི་རོལ་པས་འདོད་པ་མ་ཟད། ནང་</p><p>པའི་གྲུབ་མཐའ་བཞི་ཀས་ཀྱང་བཤད་ཀྱི་ཡོད། འོན་ཀྱང་བདེན་གཉིས་འཇོག་སྟངས་</p><p>མི་འདྲ་བ་ཡོང་གི་ཡོད། དེ་རིགས་ནི་ནང་པའི་གཞུང་ནས་གསུངས་པའི་ལྟ་གྲུབ་ཀྱི་</p><p>ནང་དུ་སླེབས་ཀྱི་ཡོད། མགོན་པོ་ཀླུ་སྒྲུབ་ཀྱིས་མཛད་པའི་བྱང་ཆུབ་སེམས་འགྲེལ་</p><p>ནི་གྲུབ་མཐའ་ལྟ་བུ་ཞིག་ཡོད།</p><p>དངོས་པོ་ཐམས་ཅད་དང་བྲལ་བ། །</p><p>ཞེས་པ་ནས་མུ་སྟེགས་པའི་འདོད་པ་བཀོད་དེ་འགྲེལ་བཤད་བསྐྱོན་སྐབས་</p><p>གྲུབ་མཐའི་ནང་དུ་སླེབས་ཀྱི་ཡོད།</p><p>ལྷག་པར་སློབ་དཔོན་ལེགས་ལྡན་འབྱེད་ཀྱི་རྟོག་གེ་འབར་བ་ནི་གྲུབ་མཐའ་རང་</p><p>རེད་འདུག གཞུང་དེ་དག་གཞི་ལ་བཞག་ནས་མཁན་ཆེན་ཞི་བ་འཚོས་ཚད་ཆེན་གྱི་</p><p>27བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ནང་དུའང་མུ་སྟེགས་པའི་གྲུབ་མཐའ་གསུང་གི་ཡོད། དེས་ན་ང་ཚོ་བོད་ཀྱི་གྲུབ་</p><p>མཐའི་ཁུངས་གཏུགས་ས་ནི་རྒྱ་གར་གྱི་མཁས་པས་མཛད་པའི་གྲུབ་མཐའི་གཞུང་</p><p>རྣམས་རེད་འདུག དེ་མིན་བོད་རང་ཉིད་ལ་གྲུབ་མཐའི་གཞུང་མང་པོ་ཞིག་ཡོད་པ་དེ་</p><p>དག་ལྟ་གྲུབ་ཀྱི་ནང་དུ་སླེབས་རྒྱུར་བརྟེན་ནང་དོན་རྒྱས་པོ་ཆགས་རྒྱུ་རེད། དེ་ལྟར་</p><p>སྡེ་ཚན་དབྱེ་བའི་སློབ་དེབ་བོད་ཡིག་ཐོག་ཕྱོགས་བསྒྲིགས་ཟིན་པ་དང་། རང་རེའི་</p><p>ནང་ཁུལ་གྱི་མཁས་པ་གང་འཚམས་ཤིག་ལ་དཔྱད་ཞིབ་ཏུ་ཕུལ་ཏེ་དེ་ནས་གཏན་</p><p>འབེབས་བྱུང་བ་དང་། དབྱིན་ཡིག་དང་། རྒྱ་ཡིག ཉི་ཧོང་སོགས་ཀྱི་སྐད་ཡིག་ཏུ་</p><p>བསྒྱུར་ན་ཏན་ཏན་ཕན་ཐོགས་ཡོང་རྒྱུ་རེད།</p><p>རིགས་ལམ་གྱི་འགྲོ་སྟངས་དེ་གཅིག་བྱས་ན་ལྟ་གྲུབ་ཀྱི་ནང་དུ་སླེབས་རྒྱུ་དང་།</p><p>ལྟ་གྲུབ་ཀྱི་ནང་དུ་བསླེབས་ན། ཡུལ་ཅན་ཚད་མས་གཏན་ལ་ཕབ་དགོས་པ་དང་།</p><p>ཐོག་མར་བློ་ཡིས་གཞལ་བྱ་འཇལ་ཚུལ་དང་། དེ་བཞིན་སྒྲ་རྟོག་སེལ་བས་འཇུག་པ་</p><p>དང་། མངོན་སུམ་སྒྲུབ་པས་འཇུག་པ་ཞེས་སོགས་ཀྱི་དབྱེ་བ་དེ་རྣམས་ཀྱང་སླེབས་</p><p>ཡོང་བ་ཡིན། དེ་བཞིན་ནང་པའི་ལྟ་གྲུབ་ཀྱི་ནང་གཏན་ཚིགས་ཀྱི་རྣམ་གཞག་དེ་དག་</p><p>སླེབས་ཡོང་བ་ཡིན། ལྟ་གྲུབ་ཀྱི་ནང་མུ་སྟེགས་པའི་གཞུང་གི་ཚད་མ་ལ་གྲངས་</p><p>གཅིག་ཏུ་འདོད་པ་དང་། གཉིས་སུ་འདོད་པ་དང་། དྲུག་ཏུ་འདོད་པ། བཅུ་གཅིག་ཏུ་</p><p>འདོད་པ་སོགས་ཀྱི་འདོད་ལུགས་མི་མཐུན་པ་རྣམས་ཀྱང་འདིར་སླེབས་ཡོང་བ་</p><p>ཡིན། དེ་ལྟར་གཏན་ཚིགས་ཀྱི་འགྲོ་སྟངས་རྣམས་འདིའི་ནང་དུ་སླེབས་ཐུབ་པ་བྱུང་</p><p>ན་དང་། དེ་མིན་རིགས་ལམ་གྱི་གཏན་ཚིགས་ཀྱི་འགྲོ་སྟངས་རྣམས་ཟུར་དུ་བཟོས་</p><p>ནའང་འགྲིགས། གང་ལྟར་ང་ཚོའི་དམིགས་ཡུལ་ནི་ནང་པ་ལ་ཕན་པ་ལྟ་ཅི་སྨོས། ནང་</p><p>28༧གོང་ས་༧སྐྱབས་མགོན་ཆེན་པོ་མཆོག</p><p>པ་མིན་པ་དག་གིས་ཀྱང་ཐུན་མོང་གི་སློབ་ཚན་གཅིག་ལ་ངོས་འཛིན་བྱེད་ཐུབ་པ་མ་</p><p>ཟད། ཐུན་མོང་ལ་ཕན་ཐོགས་ཡོད་པ་ཞིག་དང་། ཆེ་ས་ནས་བཤད་ན་འཛམ་བུ་གླིང་སྤྱི་</p><p>ལ་ཕན་ཐོ ག ས་དང་ཞབས་འདེ ག ས་འདི འི ་ ཐོ ག ་ནས་བསྒྲུབ་ཐུབ་པའི ་ བསམ་བློ་</p><p>གཏོང་དགོས། དེ་ལྟར་དེ་རིང་ཁྱེད་རང་སློབ་ཕྲུག་ཚོར་འདི་སྐོར་འགྲེལ་བཤད་ཅིག་</p><p>བརྒྱབ་ན་ཁྱེད་རང་ཚོའི་བསམ་བློའི་སློབ་གསོ་ཡར་རྒྱས་གཏོང་བའི་ཐབས་ལམ་</p><p>གསར་པ་འདུག་ཨང་སྙམ་པ་ཡོང་རྒྱུ་རེད་དྲན་བྱུང་། ང་ཚོ་བོད་པའི་རིག་གཞུང་འདི་</p><p>ཇི་ཙམ་ཕྱུག་པོ་ཡོད་པ་དང་། དེའི་ནུས་པས་འཛམ་བུ་གླིང་སྤྱི་ལ་ཕན་ཐོགས་ཞབས་</p><p>འདེགས་བསྒྲུབ་ཐུབ་པ་ཞིག་ཡོད་པ་ཁྱེད་རང་ཚོའི་བློ་ངོར་འཆར་སོང་ངམ། དེ་ལ་</p><p>གནད་འགག་འདུག་གམ་མི་འདུག ཁྱེད་རང་ཚོ་ད་ལྟ་ལམ་སང་དེ་ལྟར་བྱེད་དགོས་</p><p>ཞེས་ལབ་ཀྱི་མེད། འགྲོ་སྟངས་འདི་འདྲ་འདུག་སྙམ་པ་ཁྱེད་རང་སློབ་ཕྲུག་རྣམས་</p><p>ཀྱིས་ཤེས་པ་ཞིག་བྱུང་ན་སྙམ་ནས་ལབ་པ་ཡིན།</p><p>29བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཉིན་དང་པོའི་བཀའ་འདྲི་དང་བཀའ་ལན།</p><p>རྟེན་འབྲེལ་དེ་ཚན་རིག་དང་ལྟ་གྲུབ་གང་དུ་གཏོགས་མིན།</p><p>ཁ་སང་ཨ་རི་ནས་འཁོར་ཏེ་ཐང་ཆད་པ་དང་། དེ་རྗེས་ཚ་གྲང་འཐབ་པ་སོགས་</p><p>ཀྱིས་ཁ་སང་ཁ་ཉིན་ཚ་བ་འཕར་ཏེ་གཟུགས་པོ་ཕྲན་བུ་མི་བདེ་བ་བྱུང་ཡང་། དེ་རིང་</p><p>ཅུང་ཟད་དྲག་ཏུ་ཕྱིན་འདུག ད་ལན་ནང་ཆོས་དམིགས་བསལ་བཤད་རྒྱུ་དེ་ཙམ་</p><p>མེད། དེ་ནས་དེབ་ཡོད་པ་དེ་བཏོན་ཞེས་ལབ་ན་ལེགས་པ་མེད་དམ། དེ་རིང་</p><p>གཟུགས་པོ་མ་འཁྲུག་པ་བདེ་པོ་བྱུང་ན་སང་ཉིན་ནང་ཆོས་འགྲེལ་བཤད་ཏོག་ཙམ་</p><p>བྱས་ན་འགྲིགས། དོ་དགོང་གཟུགས་པོ་ཅུང་ཟད་འཁྲུག་པ་ལྟ་བུ་བྱུང་ཚེ། གཙང་</p><p>སྐད་བརྒྱབ་ན། སང་ཉིན་བདག་གཅིག་དགོངས་པ་ལ་ཞུས་ཀྱི་ཡིན། དེ་ནས་ཐོག་</p><p>མར་དྲི་བ་དྲིས་ལན་བརྒྱ་རྒྱུ་ཡིན། དྲི་བ་གང་ཞིག་དྲིས་ཀྱང་འགྲིགས།</p><p>དྲི་བ།</p><p>གངས་རི་རྭ་བས་བསྐོར་བའི་ཞིང་ཁམས་སུ། །</p><p>ཕན་དང་བདེ་བ་མ་ལུས་འབྱུང་བའི་གནས། །</p><p>སྤྱན་རས་གཟིགས་དབང་བསྟན་འཛིན་རྒྱ་མཚོ་ཡི། །</p><p>ཞབས་པད་སྲིད་མཐའི་བར་དུ་བརྟན་གྱུར་ཅིག །</p><p>ཅེས་མཆོད་པར་ལབ་ནས་བཀའ་འདྲི་ཞུ་རྒྱུར། ྋགོང་ས་ྋསྐྱབས་མགོན་</p><p>ཆེན་པོ་མཆོག་ནས་ནང་ཆོས་ཀྱི་ཚན་རིག་དང་། ནང་ཆོས་ཀྱི་ལྟ་གྲུབ་ཅེས་སྡེ་ཚན་</p><p>གཉིས་སུ་ཕྱེ་བ་གནང་སྐབས། རྟེན་འབྲེལ་གྱི་རྣམ་གཞག་དེ་ཉིད་ནང་ཆོས་ཀྱི་ཚན་</p><p>30༧གོང་ས་༧སྐྱབས་མགོན་ཆེན་པོ་མཆོག</p><p>རིག་དང་། ནང་ཆོས་ཀྱི་ལྟ་གྲུབ་ཀྱི་སྡེ་ཚན་གཉིས་ལས་གང་གི་ཁོངས་སུ་གཏོགས་</p><p>ཀྱི་ཡོད་དམ་ཞེས་ཞུས་པར།</p><p>བཀའ་ལན། རྟེན་འབྲེལ་དང་རྟེན་འབྱུང་གཅིག་པ་ཡིན་ཞིང་། ངོས་ནས་རྟེན་</p><p>འབྲེལ་དེ་ལྟ་གྲུབ་ཀྱི་ནང་དུ་བཞག་ན་ཡག་པ་མེད་དམ་སྙམ། གང་ལགས་ཤེ་ན། ནང་</p><p>གི་ཤེས་པ་ཡོད་པ་དང་། འཛམ་བུ་གླིང་གི་ཕྱིའི་རྡུལ་ཕྲ་རབ་ཡོད་པ་སོགས་ནི་ཚང་</p><p>མས་ཤེས་གསལ་རེད། དེ་རྒྱུ་རྐྱེན་གང་གིས་བྱུང་ངམ་ཞེ་ན། འཇིག་རྟེན་བཀོད་པ་</p><p>པོས་བཀོད་པ་རེད་ཅེས་ལབ་ན་དེར་འདོད་ཚུལ་མི་འདྲ་བ་ཡོང་གི་ཡོད། དེས་ན་</p><p>ཡོང་སྟངས་ཀྱི་སྐོར་ཤོད་སྐབས་ཀྱང་མི་འདྲ་བ་ཆགས་ཡོང་གི་ཡོད། སངས་རྒྱས་</p><p>ཀྱིས་རྟེན་འབྲེལ་ཞེས་གསུངས་དགོས་དོན་ནི། རྒྱུ་མེད་ལས་སྐྱེས་པ་མིན་ལ། རྟག་</p><p>པའི་རྒྱུ་ལས་སྐྱེས་པ་ཡང་མིན། འཇིག་རྟེན་བཀོད་པ་པོ་རྟག་པ་རང་བྱུང་གི་སྐྱེས་</p><p>བུས་བྱས་པ་ཡང་མིན་ཞེས་གསུངས་ཡོད། འོ་ན་ཇི་ལྟར་བྱས་ཏེ་བྱུང་ངམ་ཞེ་ན། རྒྱུ་</p><p>དང་རྐྱེན་ཙམ་ལ་བརྟེན་ནས་བྱུང་བ་རེད་ཅེས་གསུངས་ཡོད། དེས་ན་རྟེན་འབྲེལ་ནི་</p><p>ལྟ་གྲུབ་ཀྱི་སྡེ་ཚན་ནང་དུ་འགྲོ་གི་རེད་སྙམ།</p><p>རྟེན་འབྱུང་མིན་པའི་ཤེས་བྱ་མེད་ལ། ཤེས་བྱ་ཞིག་ཤོད་སྐབས་དེ་རྟེན་འབྲེལ་</p><p>ཡིན་ན་ཡང་། དེ་རྟེན་འབྲེལ་ཡིན་པར་ངོས་འཛིན་བྱེད་རྒྱུ་ནི་ལྟ་གྲུབ་དང་འབྲེལ་བ་ཆེ་</p><p>བ་ཡོད།</p><p>སྣང་སྟོང་གཉིས་ཀྱིས་ཡོད་མེད་ཀྱི་མཐའ་སེལ་ཚུལ།</p><p>བཀའ་འདྲི། བོད་གངས་ཅན་ལྗོངས་ཀྱི་བླ་ན་མ་མཆིས་པའི་དབུ་ཁྲིད་རྗེ་བཙུན་</p><p>འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་</p><p>31བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>སྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག་སྐུ་ཚེ་ྋཞབས་པད་བསྐལ་</p><p>བརྒྱར་བརྟན་པ་དང་། ཐུགས་ཀྱི་བཞེད་དགོངས་ལྷུན་གྱིས་འགྲུབ་པར་གུས་པས་</p><p>སྨོན་ལམ་ཞུ་བཞིན་ཡོད། གུས་པས་བཀའ་འདྲི་ཞུ་རྒྱུ་ནི། ལམ་གཙོ་རྣམ་གསུམ་</p><p>ལས།</p><p>གཞན་ཡང་སྣང་བས་ཡོད་མཐའ་སེལ་བ་དང་། །</p><p>སྟོང་པས་མེད་མཐའ་སེལ་ཞིང་སྟོང་པ་ཉིད། །</p><p>ཅེས་སྣང་བས་ཡོད་མཐའ་སེལ་བ་དང་། སྟོང་པས་མེད་མཐའ་སེལ་ཞེས་</p><p>གསུངས་འདུག་པས། སྣང་བས་མེད་མཐའ་སེལ་བ་དང་། སྟོང་པས་ཡོད་མཐའ་སེལ་</p><p>ཐུབ་བམ་ཞེས་བཀའ་འདྲི་ཞུ་རྒྱུ་ཡིན།</p><p>བཀའ་ལན། དེ་ནི་སྤྱིར་དབུ་མ་པའི་འདོད་པ་ཡིན་ལ། ལྷག་པར་དབུ་མ་པ་ཐ་</p><p>སྙད་དུ་རང་མཚན་མི་བཞེད་པའི་ལྟ་བ་མཐར་ཐུག་དེ་གསུང་གི་ཡོད། དེས་ན་གུང་</p><p>ཐང་རིན་པོ་ཆེས་མཛད་པའི་བསྟོད་པ་དོན་ལྡན་མ་ལས།</p><p>སྣང་སྟོང་རིམ་པས་ཆད་རྟག་མཐའ། །</p><p>སེལ་བ་གྲུབ་མཐའ་ཀུན་འདོད་ཀྱང་། །</p><p>བཟློག་སྟེ་སྨྲ་བ་འདི་ཁོ་ནས། །</p><p>བརྒྱུད་མའི་ཀླན་ཀ་མཐའ་དག་བསལ། །</p><p>ཞེས་གསུངས་ཡོད། དེའི་དོན་ནི། སྣང་སྟོང་རིམ་པས་ཞེས་པས་སྣང་བ་དང་</p><p>སྟོང་པ་གཉིས་རིམ་པ་བཞིན་དུ་སྣང་བས་ཆད་མཐའ་སེལ་བ་དང་། སྟོང་པས་མེད་</p><p>མཐའ་སེལ་བ་དེ་གྲུབ་མཐའ་ཀུན་གྱི་འདོད་པ་རེད། ཁྱེད་རང་གི་དྲི་བ་འདི་ཡིན།</p><p>32༧གོང་ས་༧སྐྱབས་མགོན་ཆེན་པོ་མཆོག</p><p>སྣང་སྟོང་རིམ་པས་ཆད་རྟག་མཐའ། །</p><p>སེལ་བ་གྲུབ་མཐའ་ཀུན་འདོད་ཀྱང་། །</p><p>བཟློག་སྟེ་སྨྲ་བ་ཞེས་པའི་བཟློག་སྟེ་སྨྲ་བ་གང་ཞིག་ཡིན་ཞེ་ན། སྣང་བས་ཡོད་</p><p>མཐའ་སེལ་བ་དང་། སྟོང་པས་མེད་མཐའ་སེལ་ཞིང་།</p><p>བཟློག་སྟེ་སྨྲ་བ་འདི་ཁོ་ནས། །</p><p>བརྒྱུད་མའི་ཀླན་ཀ་མཐའ་དག་བསལ། །</p><p>ཞེ ས ་བཟློག་སྟེ་སྨྲ་བ་འདི ་ ཁོ ་ ནས་བརྒྱུད་མའི ་ ཀླན་ཀ་སེ ལ ་བ་རེ ད ་ཅེ ས ་</p><p>གསུངས་ཡོད། འོ་ན་བརྒྱུད་མའི་ཀླན་ཀ་གང་ཞིག་ཡིན་ཞེ་ན། སྣང་བ་འདི་ནི་སྣང་</p><p>ཙམ་པོ་དང་། དེ་ཡང་རྟོག་པས་བཏགས་ཙམ་ཞེས་རྟོག་པས་གང་བཟོ་ཡིན་ན་ཆད་</p><p>མཐར་འགྲོ་གི་འདུག་ཅེས་པའི་སྐྱོན་དེ་སླེབས་ཡོང་གི་ཡོད། སེམས་ཙམ་པ་མན་</p><p>ཆད་ལྟ་ཅི་སྨོས། དབུ་མ་པའི་ནང་ནས་ཀྱང་སློབ་དཔོན་ལེགས་ལྡན་འབྱེད་ལྟ་བུས་</p><p>བདག་གི་མཚན་གཞིར་ཡིད་ཀྱི་རྣམ་ཤེས་དེ་འཇོག་གི་ཡོད། ཁོ་བོ་ཅག་ཡིད་ཀྱི་རྣམ་</p><p>པར་ཤེས་པ་ལ་གང་ཟག་གི་ཐ་སྙད་ཀྱི་སྒྲ་དངོས་སུ་འདོགས་ཏེ་ཞེས་གསུངས་ཏེ།</p><p>ཆོས་གང་ཞིག་ཡིན་ན་ཡང་ཡུལ་གྱི་ངོས་ནས་གྲུབ་དགོས་ཤིང་། ཡུལ་གྱི་ངོས་ནས་</p><p>མ་གྲུབ་ན་གཏན་མེད་ཆགས་པ་རེད་ཅེས་གསུང་གི་ཡོད།</p><p>དེས་ན་སྣང་ཞིང་མྱོང་བ་སྟེ་སྣང་མྱོང་གཉིས་ཀྱི་ཐོག་ནས་ཡོད་པ་དེ་སྒྲུབ་ཀྱི་</p><p>ཡོད་ཅིང་། སྣང་བས་ཡོད་མཐའ་སེལ་བའི་སྐད་ཆ་ཤོད་སའི་བསམ་བློ་གཏོང་ས་</p><p>མཐར་ཐུག་ནི་ཡུལ་གྱི་ངོས་ནས་ཡོད་པ་ཞིག་ང་ཚོར་སྣང་གི་འདུག རང་ངོས་ནས་</p><p>གྲུབ་པའི་བདེ་སྡུག་གི་ཚོར་བ་ཞིག་ང་ཚོས་མྱོང་གི་འདུག་ཅིང་། དེ་ནི་ཡོད་པའི་ཡོད་</p><p>33བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཚད་དེ་རེད། དེ་མེད་ཅེས་ལབ་ན་གཏན་དུ་ཐལ་འགྲོ་གི་ཡོད་ཅེས་གོ་བ་འདིར་</p><p>སླེབས་པ་ཡིན། བརྒྱུད་མའི་ཀླན་ཀ་ཞེས་པ་ནི་འདི་ཡིན།</p><p>བཟློག་སྟེ་སྨྲ་སྐབས་ཕར་ངོས་ནས་ཡོད་པ་ཞིག་སྣང་གི་ཡོད་ཀྱང་། སྣང་དུས་</p><p>ཉིད་ནས་སྟོང་པ་རེད། ཕར་ངོས་ཡོད་པ་ཞིག་སྣང་གི་ཡོད་ཀྱང་སྣང་བ་ལྟར་དུ་གྲུབ་</p><p>ཡོད་ན། ཡུལ་གྱི་ངོས་ལ་དཔྱད་པ་བྱས་ན་རྙེད་དགོས་ཤིང་། ཡུལ་གྱི་ངོས་ལ་དཔྱད་</p><p>པ་བྱས་ན་རྨིག་རྒྱུ་ཆུར་འཛིན་པའི་བློ་ལ་རྨིག་རྒྱུ་དེ་ཆུར་སྣང་གི་ཡོད་ཀྱང་། བཙལ་</p><p>ན་ཆུ་རྙེད་རྒྱུ་མེད་པ་ལྟར་ཕྱི་ཡི་སྣང་བ་དང་ནང་གི་མྱོང་བ་གང་ཞིག་ཡིན་ན་ཡང་དེ་</p><p>ཐམས་ཅད་དོན་གྱི་ངོས་ནས་ཡོད་པ་ཞིག་སྣང་གི་ཡོད་ཀྱང་། སྣང་བ་ལྟར་དུ་གྲུབ་</p><p>ཡོད་མེད་བཙལ་ན་རྙེད་རྒྱུ་མེད།</p><p>དེས་ན་སྣང་བ་ལྟར་དུ་གྲུབ་མེད་པ་དེ་རིགས་པས་དཔྱོད་སྐབས་སྣང་བ་ལྟར་དུ་</p><p>གྲུབ་མེད་པ་ཞིག་ཐག་ཆོད་པ་ཞིག་ཡོང་སྐབས། ཡུལ་གྱི་ངོས་ནས་ཡོད་པ་ཞིག་སྣང་</p><p>ཡོང་སྐབས་སྣང་བ་ལྟར་དུ་གྲུབ་མེད་སྙམ་པ་ཞིག་བློ་ལ་འཆར་ཡོང་བ་ཡིན། སྣང་</p><p>ཡང་མི་བདེན་པ་སྒྱུ་མ་ལྟ་བུ་ཞེས་པ་འཆར་བ་ཡིན། དོན་གྱི་ངོས་ནས་ཡོད་པ་ཞིག་</p><p>སྣང་གི་འདུག་ཀྱང་། དེ་ནི་ཕར་ངོས་ནས་ཡོད་པ་ལྟར་སྣང་བ་མིན་པར་བློ་འཁྲུལ་པའི་</p><p>དབང་གིས་སྣང་བ་རེད། ངོ་བོ་ཡོད་ཚུལ་དེ་མིང་ཙམ་ལས་མེད་པ་ཞིག་སྣང་བས་གོ་</p><p>ཐུབ་ཀྱི་ཡོད། དོན་ངོས་ནས་ཡོད་པ་ཞིག་སྣང་ཞིང་། བློས་དེའི་སྔོན་ནས་དཔྱད་པ་</p><p>བྱས་ཏེ་སྣང་བ་ལྟར་དུ་གྲུབ་མེད་པ་ཐག་ཆོད་པ་ཞིག་བློ་ལ་ངེས་པས་ན་སྣང་ཙམ་ཉིད་</p><p>ནས་དེ་ནི་རང་བཞིན་སྟོང་པ་ཡིན་སྙམ་པའི་ངེས་པ་དྲངས་ཡོང་གི་ཡོད།</p><p>རྩ་བའི་ཚིག་བཅད་དེ་བློ་ལ་དྲན་གྱི་མི་འདུག་ཀྱང་། མཁས་གྲུབ་ནོར་བཟང་རྒྱ་</p><p>34༧གོང་ས་༧སྐྱབས་མགོན་ཆེན་པོ་མཆོག</p><p>མཚོས། ཟླ་བ་གཉིས་སྣང་གི་དབང་པོའི་ཤེས་པ་ལ། ཟླ་བ་གཉིས་སྣང་གི་ཡོད། འོན་</p><p>ཀྱང་ཟླ་བ་གཉིས་མེད་པ་སྔར་ནས་ངེས་ཟིན་སྟབས། ཟླ་བ་གཉིས་མེད་པར་ངེས་ཟིན་</p><p>པའི་མི་དེར་ཟླ་བ་གཉིས་སྣང་སྐབས་སྣང་བ་ཁོ་ནས་སྣང་བ་ལྟར་དུ་གྲུབ་མེད་པ་ཞིག་</p><p>མཐོང་ཡོང་གི་རེད་ཅེས་གསུངས་ཡོད། དེས་ན། སྣང་བས་ཡོད་མཐའ་སེལ་ཡོང་གི་</p><p>ཡོད། དོན་གྱི་ངོས་ནས་ཡོད་པ་ཞིག་སྣང་སྐབས། སྣང་བ་ལྟར་དུ་གྲུབ་པ་མེད་བསམ་</p><p>པ་ཞིག་ངེས་པ་དྲངས་ཡོང་སྐབས་སྣང་བས་ཡོད་མཐའ་སེལ་བ་ཡིན།</p><p>སྟོང་ཞེས་པ་ནི། དོན་བྱེད་པའི་སྟོང་པ་མིན་ཏེ། དེ་ནི་ཅོ་ནེ་བླ་མ་རིན་པོ་ཆེས་</p><p>མཛད་པའི་སྤེལ་མར་བསྟོད་པ་ལས།</p><p>སྟོང་པ་ཞེས་བྱ་དོན་བྱེད་པས། །</p><p>སྟོང་པའི་དོན་མིན་བདེན་པས་ཏེ། །</p><p>རྟེན་འབྱུང་རྒྱུ་ལས་རང་བཞིན་གྱིས། །</p><p>འབྱུང་བའི་དོན་མིན་སྒྱུ་མའི་ཚུལ། །</p><p>ཞེས་སྟོང་པ་ཞེས་པ་ནི་དོན་བྱེད་པའི་སྟོང་པའི་དོན་མིན་ཞིང་། སྟོང་པ་ཞེས་པ་</p><p>ནི་ངོ་བོ་ཉིད་ཀྱིས་གྲུབ་པས་སྟོང་པའི་དོན་ཡིན། ངོ་བོ་ཉིད་ཀྱིས་གྲུབ་པ་མེད་པ་དེ་</p><p>བརྟེན་ནས་བཏགས་པ་ཡིན་པས། ངོ་བོ་ཉིད་ཀྱིས་གྲུབ་པས་སྟོང་པ་རེད། ངོ་བོ་ཉིད་</p><p>ཀྱིས་གྲུབ་པས་སྟོང་པ་དེ་སྟོང་པའི་དོན་ཡིན་པ་ལས། དོན་བྱེད་ནུས་སྟོང་གི་དོན་</p><p>མིན་ཞེས་གསུངས་ཡོད། དེས་ན་སྣང་སྟོང་གཉིས་སྒོར་མོ་གཅིག་གི་ངོས་གཉིས་</p><p>ལྟར་ཕྱོགས་གཅིག་ནས་བལྟས་ན་རྟེན་འབྲེལ་བསླུ་བ་མེད་པའམ་སྣང་བ་རྟེན་འབྲེལ་</p><p>མི་བསླུ་བ་དང་། ཕྱོགས་གཞན་ནས་བལྟ་སྐབས་སྣང་བ་རྟེན་འབྲེལ་མི་བསླུ་བ་ཡིན་པ་</p><p>35བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཁོ་ནས་ངོ་བོ་ཉིད་ཀྱི་གྲུབ་པས་སྟོང་པ་ཡིན། དེས་ན་སྟོང་པ་ཞེས་པ་དེ་དོན་བྱེད་པའི་</p><p>སྟོང་པའི་དོན་མིན་ཞིང་། སྟོང་པ་ཞེས་དེ་ངོ་བོ་ཉིད་ཀྱིས་གྲུབ་པས་སྟོང་པ་རེད་ཅེས་</p><p>གསུངས།</p><p>དེས་ན་སྟོང་པའི་དོན་བློ་ངོར་ཤར་སྐབས་ཐད་ཀར་སྟོང་པའི་དོན་ངེས་པའི་བློ་</p><p>དེའི་ངེས་ངོ་ལ་དགག་བྱ་བཀག་ཙམ་ཞིག་ལས་ཆོས་གཞན་འཕེན་གྱི་མེད། གང་</p><p>ལགས་ཤེ་ན། དེ་ནི་མེད་དགག་རེད། ཡང་མེད་དགག་ཅེས་ལམ་ལུགས་ཤིག་གཏན་</p><p>འཁེལ་ནས་བཤད་པ་མིན་པར་བློའི་འཆར་ཚུལ་ལ་བསམ་བློ་གཏོང་དགོས་པ་ཡིན།</p><p>གོང་དུ་ལབ་པ་ལྟར་བསྡུས་གྲྭའི་ནང་དུ་དགག་པ་དང་སྒྲུབ་པ་ཞེས་བཤད་པ་ལྟར་དུ་</p><p>ཡོད། དཔེར་ན། ཚོགས་ཁང་འདིའི་ནང་དུ་གླང་ཆེན་མེད་པ་དེ་གྲུབ་ཡོད་པ་ཡིན།</p><p>གླང་ཆེན་ཡོད་པ་དེ་མེད་པ་ཡིན་སྟབས། གླང་ཆེན་མེད་པ་དེ་ཡོད་པ་རེད། གླང་ཆེན་</p><p>མེད་པ་རྟོགས་རྒྱུ་ཡོད། གླང་ཆེན་མི་འདུག་བསམ་སྟེ་ངེས་པའི་བློ་དེ་ཚད་མ་ཡིན་</p><p>ཞིང་། བློ་དེས་གཞལ་བའི་ཡུལ་དེ་གླང་ཆེན་མེད་པ་ཡིན། གླང་ཆེན་མེད་པ་དེ་བློས་</p><p>རྟོགས་རྒྱུ་ཡོད་སྟབས་ཡོད་པ་ཡིན།</p><p>འོན་ཀྱང་གླང་ཆེན་མེད་པ་ཞེས་ལབ་སྐབས། དགག་བྱ་གླང་ཆེན་དེ་བཀག་</p><p>ཙམ་ཞིག་གི་ཐོག་ནས་འཇོག་རྒྱུ་ལས། དེ་ལས་གཞན་པའི་གླང་ཆེན་མེད་པའི་བློ་ལ་</p><p>རྣམ་པ་གཞན་གང་ཡང་ཤར་རྒྱུ་མེད། དགག་བྱ་གླང་ཆེན་བཀག་ཙམ་ཞིག་ལས་</p><p>མེད། དཔེ་ཆ་བཞག་ན། གླང་ཆེན་མི་འདུག་ཅེས་ལབ་ན་མེད་དགག་ཡིན་ཞིང་།</p><p>གླང་ཆེན་མི་འདུག་སྟེ་ཞེས་ལབ་ན་མ་ཡིན་དགག་སླེབས་ཀྱི་ཡོད། གླང་ཆེན་མེད་</p><p>ཀྱང་གཞན་ཞིག་ཡོད་པ་དེ་བློ་ལ་སླེབས་ཀྱི་ཡོད། གླང་ཆེན་མེད་ཅེས་དང་གླང་ཆེན་</p><p>36༧གོང་ས་༧སྐྱབས་མགོན་ཆེན་པོ་མཆོག</p><p>མི་འདུག་ཅེས་ལབ་ན་མེད་དགག་ཡིན། དགག་བྱ་གླང་ཆེན་བཀག་ཙམ་ལས་ཆོས་</p><p>གཞན་འཕེན་གྱི་མེད། གླང་ཆེན་མི་འདུག་སྟེ་ཞེས་ལབ་ན༑ དགག་བྱ་གླང་ཆེན་དེ་</p><p>ཉིད་བཀག་ནས་གཞན་ཞིག་ཡོད་པ་དེ་བསྟན་གྱི་ཡོད། དེ་ནི་མ་ཡིན་དགག་ཅེས་པ་</p><p>དེ་ཡིན། དེ་དག་ནི་བློ་ལ་འཆར་སྟངས་ཀྱི་ཐོག་ནས་བཤད་ཡོང་གི་ཡོད།</p><p>དེས་ན། རང་བཞིན་སྟོང་པ་རེད་བསམ་པ་དེ་ཁོ་ཐག་ཆོད་ནས་ཚིག་གི་དོན་</p><p>མིན་པར། བློ་ཡིས་བསམ་བློ་བཏང་ནས་བརྟག་དོན་བཙལ་ནས་རྙེད་རྒྱུ་མེད་པ་</p><p>ཆགས་སྐབས།</p><p>ཕུང་ནི་ཕུང་པོ་ལས་གཞན་མིན། །</p><p>དེ་ལ་དེ་མེད་དེར་དེ་མེད། །</p><p>གཞུང་ཚིག་ཏུ་དེ་བཞིན་གཤེགས་པ་ཡིན་ན་ཡང་། ཚུར་རང་ལ་སྦྱར་ན་ཡག་</p><p>པོ་ཡོད། དེས་ན།</p><p>བདག་ཅེས་བྱ་བ་ཕུང་ལྡན་མིན། །</p><p>བདག་ཅེས་བྱ་བ་གང་ཞིག་ཡིན། །</p><p>ཞེས་པ་དེར་བསམ་བློ་ཞིག་བཏང་ན། དེའི་རྗེས་སུ་གང་ཡང་མི་འདུག་བསམ་</p><p>པ་ཞིག་བློར་ཤར་གྱི་ཡོད། བློ་དེའི་ངེས་ངོ་དགག་བྱ་བཀག་ཙམ་དེ་ཡིན་ན་ཡང་དེའི་</p><p>རྗེས་སུ་གོ་བ་གང་ཞིག་སླེབས་སམ་ཞེ་ན། བརྟེན་ནས་བཏགས་པ་ཞིག་ལས་མེད་པ་</p><p>དང་། ངོ་བོ་ཉིད་ཀྱིས་གྲུབ་པས་སྟོང་པ་ཡིན་སྟབས་རྒྱུ་རྐྱེན་གཞན་ལ་རག་ལས་པ་</p><p>དང་། རྒྱུ་རྐྱེན་གཞན་གྱིས་བྱས་པའི་བྱེད་པ་འཇུག་གི་ཡོད་པ་ཞིག་བློ་ལ་ཚུར་ངེས་</p><p>པ་དྲངས་ཡོང་གི་ཡོད་པས་སྟོང་པས་མེད་མཐའ་སེལ་བ་ཡིན། དེས་ན་རྗེ་བདག་ཉིད་</p><p>37བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཆེན་པོས། ལམ་གཙོ་རྣམ་གསུམ་ལས།</p><p>གཞན་ཡང་སྣང་བས་ཡོད་མཐའ་སེལ་བ་དང་། །</p><p>ཞེས་པས་སྣང་ཙམ་ཞིག་ལས་མེད་བསམ་པ་ཞིག་བློ་ལ་འཆར་སྐབས། སྣང་</p><p>བས་ཡོད་མཐའ་སེལ་བ་དང་། རང་བཞིན་གྱིས་སྟོང་པ་ཡིན་པས་ན། གཞན་ལ་</p><p>བལྟོས་པ་དེ་ཤིན་ཏུ་འཐད་པ་རེད། དེས་ན་རྒྱུ་འབྲས་ཀྱི་བྱ་བྱེད་ལོས་ལྡན་སྙམ་པ་</p><p>ཞིག་བློ་ལ་འཆར་སྐབས། སྟོང་པས་མེད་མཐའ་སེལ་བ་དང་། དེར་བརྟེན་སྟོང་པ་རྟེན་</p><p>འབྲེལ་གྱི་དོན་དུ་ཤར་ན་སྣང་བས་ཡོད་མཐའ་སེལ་བ་དང་། སྟོང་པས་མེད་མཐའ་</p><p>སེལ་བ་དེ་ཡོང་གི་ཡོད། སྟོང་པ་རྟེན་འབྲེལ་གྱི་དོན་དུ་འཆར་མ་ཐུབ་པར་སྟོང་པ་</p><p>ཞེས་པ་དེ་བཙལ་ནས་མ་རྙེད་པའི་ཐོག་ལ་བསམ་བློ་བཏང་ན་ཉེན་ཁ་དེ་སླེབས་ཀྱི་</p><p>ཡོད། དེ་ཡང་ལམ་གཙོ་རྣམ་གསུམ་ལས།</p><p>སྣང་བ་རྟེན་འབྲེལ་བསླུ་བ་མེད་པ་དང་། །</p><p>སྟོང་པ་ཁས་ལེན་བྲལ་བའི་གོ་བ་གཉིས། །</p><p>ཇི་སྲིད་སོ་སོར་སྣང་བ་དེ་སྲིད་དུ། །</p><p>ད་དུང་ཐུབ་པའི་དགོངས་པ་རྟོགས་པ་མེད། །</p><p>ཅེ ས ་གསུངས་པ་དེ ་ ཆོ ས ་ཐམས་ཅད་རང་བཞི ན ་གྱི ས ་སྟོང་པ་རེ ད ། གང་</p><p>ལགས་ཤེ་ན། བརྟག་དོན་བཙལ་ནས་རྙེད་རྒྱུ་མི་འདུག ཅེས་སྟོང་པ་ལ་ངེས་པ་འདྲེན་</p><p>ཁུལ་བྱས་ཤིང་། སྟོང་པ་ལ་ངེས་པ་འདྲེན་པའི་བློ་དེས་རྟེན་འབྱུང་ཚུར་ངེས་པ་རྙེད་</p><p>ཐུབ་ཀྱི་མེད། རྟེན་འབྱུང་གིས་རྒྱུ་འབྲས་ཤོད་དུས། སྟོང་པ་བཙལ་སྐབས་རྣམ་བདུན་</p><p>གྱི་རིགས་པ་དང་། རྣམ་ལྔའི་རིགས་པ། གཅིག་དུ་བྲལ། ཡོད་མེད་སྐྱེ་འགོག མུ་བཞི་</p><p>38༧གོང་ས་༧སྐྱབས་མགོན་ཆེན་པོ་མཆོག</p><p>སྐྱེ་འགོག་སོགས་ཀྱི་རིགས་པས་བཙལ་སྐབས་གང་ཡང་མི་འདུག་བསམ་པ་ཞིག་</p><p>བློར་འཆར་རྒྱུ་ཡོད། བློ་ལ་འཆར་བའི་སྐབས་རྟེན་འབྲེལ་གྱི་དོན་དུ་འཆར་མ་ཐུབ་</p><p>པར། དེ་རྟེན་འབྲེལ་ཡིན་པ་རྒྱུ་མཚན་དུ་བྱས་ཏེ་སྟོང་པ་ཡིན་པ་ངེས་པ་དྲངས་མ་</p><p>ཐུབ་པ་ན། བརྟག་དོན་བཙལ་ནས་རྙེད་དུ་མེད་པ་དེ་ཙམ་ཞིག་གིས་ཡུལ་གྱི་ངོས་</p><p>ནས་གྲུབ་མི་འདུག་བསམ་པ་ཞིག་ཆགས་སྐབས། འོ་ན་ཕན་གནོད་འདྲེན་པ་དེ་གང་</p><p>ཞིག་ཡིན་ཞེ་ན། རྟེན་འབྲེལ་མི་བསླུ་བ་དེ་གཞན་ངོ་ལ་སྐྱེལ་དགོས་པ་ལྟ་བུ་ཆགས་</p><p>ཀྱི་ཡོད། སྣང་བ་རྟེན་འབྲེལ་མི་བསླུ་བ་བསྙོན་མེད་དུ་ཡོད་པ་ཁས་བླངས། དེ་ཡང་</p><p>ཕན་གནོད་དངོས་སུ་འདྲེན་གྱི་ཡོད་སྟབས་ཁས་མ་བླངས་ཐབས་མེད་ཡིན། བརྟག་</p><p>དོན་བཙལ་ནས་གང་ཡང་མེད་ཅེས་ལབ་མཁན་དེས། ཇ་འཐུང་དགོས་པ་དང་།</p><p>བག་ལེབ་ཟ་དགོས་པ་མ་ཟད། གཉིད་ཀྱང་ཉལ་དགོས་ཀྱི་ཡོད། དེ་ནི་ཕན་གནོད་</p><p>དངོས་སུ་འདྲེན་གྱི་ཡོད།</p><p>འབྲོམ་སྟོན་རྒྱལ་བའི་འབྱུང་གནས་ཀྱིས། ཆོས་ཉིད་ལ་ལག་པ་ཡང་སྟོང་པའི་</p><p>རང་བཞིན་དང་། མེ་ཡང་སྟོང་པའི་རང་བཞིན་ཡིན། འོན་ཀྱང་ལག་པ་མེ་ནང་བཅུག་</p><p>ན་འཚིག་པ་ལས་འོས་མེད། ཅེས་གསུངས་པ་དེ་ཡིན། དེ་ནི་རྟེན་འབྲེལ་མི་བསླུ་བ་</p><p>ཡིན་ལ། དེ་བསྙོན་མེད་དུ་ཡོད་པ་ཡིན། རྟེན་འབྲེལ་བསྙོན་མེད་དུ་ཡོད་པ་དེ་སྟོང་པ་</p><p>ཡིན་པ་རྒྱུ་མཚན་དུ་བྱས་ནས་རྟེན་འབྲེལ་དུ་ཚུར་སྒྲུབ་མི་ཐུབ་པ་དང་། བརྟག་དོན་</p><p>བཙལ་ནས་རྙེད་རྒྱུ་མི་འདུག་པས་མེད་ཅེས་ལབ་པ་དང་། མཐའ་བཞི་དང་མཐའ་</p><p>བརྒྱད་ཀྱི་སྤྲོས་པ་དང་བྲལ་བ་རེད་ཅེས་སྤྲོས་བྲལ་ཞེས་པ་བཤད་པ་དང་། སྤྲོས་བྲལ་</p><p>གྱི་གོ་བས་རྟེན་འབྱུང་ལ་ཚུར་རྒྱབ་སྐྱོར་བྱེད་མི་ཐུབ་པ་ཞིག་དང་། རྟེན་འབྲེལ་མི་</p><p>39བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>བསླུ་བ་ཡིན་པ་དེས་སྤྲོས་བྲལ་ལ་ཕར་རྒྱབ་སྐྱོར་བྱེད་མི་ཐུབ་པ་ཞིག་སྟེ། སྟོང་པ་</p><p>ཁས་ལེན་བྲལ་བ་དེ་དང་། སྣང་བ་རྟེན་འབྲེལ་མི་བསླུ་བ་གཉིས་གོ་བ་སོ་སོར་བསྡད་</p><p>ན་ཐུབ་པའི་དགོངས་པ་རྟོགས་མེད་ཅེས་གསུངས་པ་ཡིན།</p><p>ནམ་ཞིག་རེས་འཇོག་མེད་པར་ཅིག་ཅར་དུ། །</p><p>རྟེན་འབྲེལ་མི་བསླུར་མཐོང་བ་ཙམ་ཉིད་ནས། །</p><p>ཞེས་རྟེན་འབྲེལ་མི་བསླུ་བ་དང་། རྟེན་འབྱུང་རྒྱུ་འབྲས་ཀྱི་འབྲེལ་བ་ཕན་གནོད་</p><p>འདྲེན་པ་ཞིག་བསྙོན་མེད་དུ་ཡོད་པས་ན། འདིས་རྟགས་གང་ཞིག་བསྟན་པ་ཡིན་ཞེ་</p><p>ན། ཆོས་གང་ཞིག་ཡིན་ཡང་གཞན་ལ་རག་ལུས་པ་དེ་བསྟན་པ་ཡིན། དེ་ཡང་འབྲས་</p><p>བུའི་ཆོས་དེ་རྒྱུ་ལ་རག་ལུས་པ་ཞིག་དང་། འབྲས་བུ་འབྲས་བུར་བདེན་པས་གྲུབ་</p><p>ཡོད་ན། འབྲས་བུ་རྒྱུ་ལ་བལྟོས་མི་དགོས་ཤིང་། འདི་ལྟར་རྒྱུ་འབྲས་ཀྱི་རྣམ་གཞག་</p><p>དེ་འབྲས་བུ་རྒྱུ་ལ་བལྟོས་པའི་རྟེན་འབྱུང་དེ་འཇིག་རྟེན་བཀོད་པ་པོ་མི་འདོད་ཅིང་།</p><p>རྒྱང་འཕེན་པ་མ་ཡིན་པའི་རྒྱུ་མེད་ལས་སྐྱེ་བ་དང་། རྟག་པ་རང་བྱུང་གི་སྐྱེ་བུ་དང་།</p><p>སྤྱི་གཙོ་བོས་སྐྱེས་པ་རེད་ཅེས་ལབ་པའི་ལུགས་དེ་དག་ཕར་བཞག་པའི་ལུགས་</p><p>གཞན་ཕལ་མོ་ཆེས་དོན་གྱིས་རྟེན་འབྱུང་ཁས་བླངས་པ་ལྟ་བུ་ཞིག་ཆགས་ཀྱི་ཡོད།</p><p>འོན་ཀྱང་ཇི་སྲིད་རྟག་གཅིག་རང་དབང་བའི་བདག་ཁས་བླངས་པ་དེ་སྲིད་དུ་རྟེན་</p><p>འབྱུང་གི་གོ་བ་ཆ་ཚང་ཁས་བླངས་ཐུབ་ཀྱི་མེད། དེས་ན་རྟེན་འབྱུང་ཞེས་པ་དེ་ནང་</p><p>པའི་ཁྱད་ཆོས་ཆགས་ཡོད།</p><p>ཇེན་གྱི་གཞུང་ནས་རྒྱུ་འབྲས་བཤད་ཡོད་ཀྱང་། རྒྱུ་འབྲས་ལོངས་སྤྱོད་པ་པོའི་</p><p>བདག་སྟེ། རྟག་གཅིག་རང་དབང་བའི་བདག་འདོད་པ་ཡིན། རྒྱུ་འབྲས་རྟེན་ཅིང་</p><p>40༧གོང་ས་༧སྐྱབས་མགོན་ཆེན་པོ་མཆོག</p><p>འབྲེལ་བར་འབྱུང་བ་ཡིན་ན་ཡང་། རྒྱུ་འབྲས་བྱེད་པ་པོ་དང་། ལོངས་སྤྱོད་པ་པོ་ནི་</p><p>རྟེན་ཅིང་འབྲེལ་བར་འབྱུང་བ་མིན་པར་དེ་ནི་རྟག་གཅིག་རང་དབང་བའི་བདག་ཡིན།</p><p>དེས་ན་རྟེན་འབྱུང་གི་གོ་བ་ཆ་ཚང་སླེབས་ཐུབ་ཀྱི་མེད།</p><p>སངས་རྒྱས་པའི་གྲུབ་མཐའ་སྨྲ་བ་ཚང་མས་རྟེན་འབྱུང་ཁས་ལེན་གྱི་ཡོད།</p><p>དེས་ན་འབྲས་བུ་རྒྱུ་ལ་བལྟོས་པ་དང་། འབྲས་བུ་རྒྱུ་ལས་སྐྱེས་པ་འདོད་ཀྱི་ཡོད།</p><p>བརྟེན་ནས་བཏགས་པའི་རྟེན་འབྱུང་གི་གོ་དོན་སླེབས་སྐབས། འབྲས་བུ་རྒྱུ་ལ་</p><p>བལྟོས་པ་ཙམ་མ་ཟད་རྒྱུ་ཡང་འབྲས་བུར་བལྟོས་པ་ཡིན། རྒྱུ་དེ་ཉིད་རང་རྒྱུ་ལ་</p><p>བལྟོས་ན། རང་འབྲས་སམ་འབྲས་བུ་ཡིན་ཞིང་། རང་འབྲས་ལ་བལྟོས་ན་རྒྱུ་ཡིན།</p><p>རྒྱུ་དང་འབྲས་བུ་ཞེས་པ་ནི་གཞན་ཞིག་གིས་དབང་ལས་རྒྱུ་དང་འབྲས་བུ་ཞེས་</p><p>འཇོག་རྒྱུ་ལས། དངོས་པོ་རང་ཉིད་ཀྱི་སྟེང་ནས་རྒྱུ་རང་ངོས་ནས་གྲུབ་པ་དང་།</p><p>འབྲས་བུ་དོན་གྱི་ངོས་ནས་གྲུབ་པ་ཞིག་མིན། རྒྱུ་རྒྱུ་ཡིན་པ་དེ་འབྲས་བུ་ལ་བལྟོས་</p><p>པ་ལས་རྒྱུ་རང་ངོས་ནས་སྒྲུབ་མི་ཐུབ། དེས་ན་རྒྱུ་འབྲས་ཕན་ཚུན་བལྟོས་པའི་སྒོ་</p><p>ནས་འཇོག་རྒྱུ་འདིའི་ཐོག་ཏུ་འགྲོ་སྐབས། ལམ་གཙོ་རྣམ་གསུམ་ལས།</p><p>ནམ་ཞིག་རེས་འཇོག་མེད་པར་ཅིག་ཅར་དུ། །</p><p>རྟེན་འབྲེལ་མི་བསླུར་མཐོང་བ་ཙམ་ཉིད་ནས། །</p><p>ཞེས་རྒྱུ་འབྲས་བསླུ་བ་མེད་པ་ཞིག་མཐོང་སྐབས། དེ་ནི་ཕན་ཚུན་བལྟོས་པའི་</p><p>རང་བཞིན་ལ་མ་གཏོགས་ཡོང་ཤེས་ཀྱི་མ་རེད་ཅེས་དང་། རྒྱུ་འབྲས་མི་བསླུ་བ་</p><p>མཐོང་སྐབས་རྒྱུ་འབྲས་ཕན་ཚུན་བརྟེན་ནས་ཡོང་བ་ཤེས་པ་དང་། ཕན་ཚུན་བརྟེན་</p><p>ནས་འབྱུང་བ་ཤེས་སྐབས་རྒྱུ་འབྲས་གཉིས་ལ་བལྟོས་པའི་རང་བཞིན་ཡིན་པ་ཤེས་</p><p>41བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>པ་དང་། དེ་ལྟར་ཤེས་སྐབས་བལྟོས་མེད་རང་དབང་གིས་མ་གྲུབ་པ་དེ་ཤེས་ཡོང་བ་</p><p>ཡིན། དེས་ན།</p><p>ནམ་ཞིག་རེས་འཇོག་མེད་པར་ཅིག་ཅར་དུ། །</p><p>རྟེན་འབྲེལ་མི་བསླུར་མཐོང་བ་ཙམ་ཉིད་ནས། །</p><p>ངེས་ཤེས་ཡུལ་གྱི་འཛིན་སྟངས་ཀུན་འཇིག་ན། །</p><p>དེ་ཚེ་ལྟ་བའི་དཔྱད་པ་རྫོགས་པ་ལགས། །</p><p>གཞན་ཡང་སྣང་བས་ཡོད་མཐའ་སེལ་བ་དང་། །</p><p>སྟོང་པས་མེད་མཐའ་སེལ་ཞིང་སྟོང་པ་ཉིད། །</p><p>རྒྱུ་དང་འབྲས་བུར་འཆར་བའི་ཚུལ་ཤེས་ན། །</p><p>མཐར་འཛིན་ལྟ་བས་འཕྲོག་པར་མི་འགྱུར་རོ། །</p><p>ཞེས་གསུངས་ཡོད། འདི་ཚོའི་གྲས་ལ་བསམ་བློ་ཡུན་རིང་པོ་གཏོང་དགོས་པ་</p><p>ཡིན། བསམ་བློ་ཡུན་རིང་བཏང་བ་དང་། དེའི་ཐོག་ནས་དཔྱད་པ་བྱས། དཔེ་ཆ་བལྟ་</p><p>དགོས་པ་ཡིན། དེ་ཡང་དཔེ་ཆ་བལྟས་པ་ལྟར་རང་ཉིད་ཀྱི་ཉམས་མྱོང་ལ་བསྐོར་ནས་</p><p>དཔྱད་པ་བྱས་ཏེ་དེ་གཉིས་བསྡུར་ནས་འགྲོ་དགོས་པ་དང་། དེའི་ཐོག་ལ་ཚོགས་</p><p>བསགས་སྒྲིབ་སྦྱོང་ཀྱང་དགོས་པ་ཡིན། ཁྱེད་རང་གི་དྲི་བ་འདི་ཧ་ཅང་ཡག་པོ་ཞིག་</p><p>རེད།</p><p>དགེ་སློང་མའི་སྡོམ་རྒྱུན་གྱི་སྐོར།</p><p>དྲི་བ། ཐོག་མར་མགོན་པོ་གང་ཉིད་ལ་གུས་ཕྱག་སྔོན་དུ་བཏང་བའི་ཐོག་ནས་</p><p>གུས་པས་བཀའ་འདྲི་ཞུ་རྒྱུ་ནི་འདུལ་བ་དང་འབྲེལ་བ་ཡོད་པ་ཞིག་ཡིན། ང་ཚོ་བོད་</p><p>42༧གོང་ས་༧སྐྱབས་མགོན་ཆེན་པོ་མཆོག</p><p>ལ་དགེ་སློང་ཕ་ལས་དགེ་སློང་མ་མེད་པ་ལྟ་བུ་ཞིག་མཐོང་གི་འདུག དེས་ན་དགེ་</p><p>སློང་མའི་སྡོམ་རྒྱུན་དེ་རྩ་བ་ནས་མེད་པ་ཞིག་རེད་དམ། ཡང་ན་བོད་ཀྱི་ནང་ཆོས་</p><p>ཀྱིས་དེ་ངོས་འཛིན་མ་བྱས་པ་ཞིག་རེད་དམ། དགེ་སློང་མའི་སྡོམ་རྒྱུན་མེད་ན་ང་</p><p>རང་གི་ངོས་ནས་འགྲོ་བ་མིའི་ཐོབ་ཐང་དང་མ་མཐུན་པ་ལྟ་བུ་ཞིག་མཐོང་གི་འདུག་</p><p>པས་ཇི་ལྟར་ཡིན་ནམ།</p><p>བཀའ་ལན། ངོས་ནས་གོང་དུ་ལབ་པ་ལྟར། འདུལ་བ་ལས་དགེ་སློང་མའི་</p><p>སྡོམ་པ་ནི། བཅོམ་ལྡན་འདས་ཉིད་ཀྱིས་དཔྱད་པ་གནང་སྟེ་འདུལ་བའི་གཞུང་གི་འགྲོ་</p><p>སྟངས་ཤིག་གསུངས་ཡོད། གཞུང་དེ་གཞིར་བཞག་གིས་འགྲོ་རྒྱུ་ལས། ང་ཚོར་དེ་</p><p>ལ་བསྒྱུར་བཅོས་གཏང་རྒྱུའི་དབང་ཆ་དང་ཐོབ་ཐང་མེད། དཔེར་ན༑ ཇོ་བོ་རྗེ་དཔལ་</p><p>ལྡན་ཨ་ཏི་ཤས། བི་ཀ་མ་ལ་ཤྲིའ་ལའི་གཙུག་ལག་ཁང་གི་ནང་དུ་གློ་བུར་བའི་བྱ་བ་</p><p>གལ་ཆེན་ཞིག་བྱུང་ན། སྤྱིར་སྡེ་སྣོད་གསུམ་དང་འགལ་མི་འགལ་དང་། ཡང་སྒོས་</p><p>བྱང་སེམས་འདུལ་བའི་གཞུང་དང་འགལ་མིན་བཅས་དགོན་པའི་བྱ་བཞག་ཐམས་</p><p>ཅད་འདུལ་བའི་འགྲོ་སྟངས་རྩ་བར་བཞག་ནས་བྱེད་ཀྱི་རེད་ཅེས་གསུངས་པ་ལྟར་</p><p>འདུལ་བའི་གཞུང་དེ་གལ་འགངས་ཧ་ཅང་ཆེན་པོ་ཆགས་ཡོད། སངས་རྒྱས་ཀྱི་</p><p>བསྟན་པ་གནས་དང་མ་གནས་དང་། སངས་རྒྱས་ཀྱི་བསྟན་པ་ཡོད་མེད་དེ་ཡང་</p><p>འདུལ་བ་དང་འབྲེལ་བའི་གཞི་གསུམ་གྱི་བསྟན་པ་ཡོད་མེད་ལ་ཐུག་ཡོད།</p><p>འདུལ་བའི་སྡོམ་རྒྱུན་ནི། ངས་བཅོམ་ལྡན་འདས་ལ་མ་གུས་མིན་པར་ནང་</p><p>ཚགས་ཀྱིས་ཞུས་ན། བཅོམ་ལྡན་འདས་ཞལ་བཞུགས་སྐབས་ཚུར་ཤོག་ཅེས་</p><p>ལབ་པ་དང་དགེ་སློང་གི་སྡོམ་པ་ཐོབ་ཀྱི་ཡོད། དྲི་བས་བསྙད་ནས་ཀྱང་དགེ་སློང་གི་</p><p>43བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>སྡོམ་པ་ཐོབ་ཐུབ་པ་ཡོང་གི་ཡོད། བཅོམ་ལྡན་རང་ཉིད་མཉེས་པོ་བྱུང་ན་དགེ་སློང་གི་</p><p>སྡོམ་པ་ཐོབ་འགྲོ་བ་ཡིན། དྲི་བས་བསྙད་པ་དང་། ཚུར་ཤོག་གིས་བསྙེན་པར་རྫོགས་</p><p>པ་སོགས་རིགས་མང་པོ་ཞིག་ཡོད་པ་རེད། ཕྱིས་སུ་བཅོམ་ལྡན་འདས་ཀྱིས་གསོལ་</p><p>བཞིའི་ལས་ཀྱི་སྒོ་ནས་བསྙེན་པར་རྫོགས་པ་དང་། དེ་ཡང་མི་གཅིག་གིས་ཡོང་མི་</p><p>ཐུབ་པར་མཁན་པོ་དང་། སློབ་དཔོན། གྲོགས་དན་པ་སོགས་ཡུལ་དབུས་ཡིན་ན་མི་</p><p>བཅུ་ལས་མི་ཉུང་བ་དང་། ཡུལ་མཐའ་འཁོབ་ཡིན་ན་གྲངས་ལྔ་ལས་མི་ཉུང་བ་ཞིག་</p><p>དགོས་ཤིང་། དེ་དག་ཚང་ངེས་བྱུང་ན་ལས་ཀྱི་ཐོག་ནས་བསྒྲུབས་ཏེ་བསྙེན་པར་</p><p>རྫོགས་དགོས་ཞེས་གསུངས་ཡོད། དེ་ལྟར་དགེ་སློང་ཕ་སྒྲུབ་སྐབས་ཕ་རྐྱང་པས་</p><p>བསྒྲུབ་རྒྱུ་དང་། དགེ་སློང་མ་སྒྲུབ་སྐབས་མཁན་པོ་དེ་དགེ་སློང་མ་དགོས་ཤིང་།</p><p>དེས་ན་མཁན་པོ་དགེ་སློང་མས་བྱེད་པ་དང་། ལས་སློབ་དགེ་སློང་ཕ་དང་། ཁ་སྐོང་</p><p>དགེ་སློང་བཅུ་ཚོགས་ཀྱི་དབང་དུ་བྱས་ན་དགེ་སློང་ཕ་ལྔ་དང་དགེ་སློང་མ་ལྔ་བཅས་</p><p>དགོས་པ་འདུལ་བའི་གཞུང་དུ་གསུངས་ཡོད། ང་ཚོ་བོད་དུ་ཡོད་པའི་འདུལ་བའི་</p><p>སྡོམ་རྒྱུན་ནི་མགོན་པོ་ཀླུ་སྒྲུབ་ནས་བརྒྱུད་པའི་འདུལ་བའི་སྡོམ་རྒྱུན་དེ་ཡིན། དེ་</p><p>ཡང་སྡེ་པ་བཞིར་ཕྱེ་བའི་ནང་གི་གཞི་ཐམས་ཅད་ཡོད་པར་སྨྲ་བའི་སྡེ་པ་ཞེས་པ་དེ་</p><p>ཡིན།</p><p>རྒྱ་ནག་ལུགས་ཀྱི་སྡོམ་རྒྱུན་དེ་ནི། འོད་སྲུང་སྡེ་པ་དང་། ཆོས་སྲུང་སྡེ་པ་བཅས་</p><p>སྡེ་པ་ཁག་ཁ་ཤས་ཤིག་ལབ་རྒྱུ་འདུག རྒྱ་ནག་གི་ལུགས་ལ་དགེ་སློང་མའི་སྡོམ་</p><p>རྒྱུན་ཡོད་པ་ཡིན། འོན་ཀྱང་དགེ་སློང་མའི་སྡོམ་རྒྱུན་གྱི་སྡོམ་པ་འབོག་ཚུལ་ནི་ཇི་མ་</p><p>ཇི་བཞིན་འདུལ་བའི་གཞུང་དང་མཐུན་པ་བརྒྱ་ཆ་བརྒྱ་ཐམ་པ་ཡོད་མེད་ལ་ཞིབ་</p><p>44༧གོང་ས་༧སྐྱབས་མགོན་ཆེན་པོ་མཆོག</p><p>འཇུག་བྱེད་དགོས་པ་ཡིན། ཉེ་སྔོན་ཡ་མཚན་ཧ་ཅང་ཆེན་པོ་ཞིག་བྱུང་སོང་། སིངྒ་</p><p>སྤུར་ནས་ཡོང་བའི་ནང་པ་མི་གྲངས་ཉི་ཤུ་རྩ་གྲངས་ཡོད་པའི་ཚོགས་པ་ཞིག་འདུག་</p><p>ཅིང་། དེའི་དབུ་འཁྲིད་མཁན་དེ་ཤྲིའ་རི་ལངྐ་ནས་ཡིན་ཞེས་པའི་དགེ་སློང་སེར་པོ་</p><p>ཞིག་འདུག ཁོ་རང་གི་རོགས་པ་དེ་དགེ་སློང་མ་ཡིན་ཞེས་གྱོན་གོས་སྔོ་དཀར་དང་</p><p>ནག་པོ་འདྲེས་མ་གྱོན་པ་ཡེ་ཤུའི་ཨ་ནི་ལྟ་བུ་ཞིག་འདུག མགོ་ལའང་ཡེ་ཤུའི་ཨ་ནི་</p><p>དག་གིས་གྱོན་རྒྱུ་དེ་དང་གཅིག་མཚུངས་ཤིག་གྱོན་འདུག ངོས་ནས་རབ་བྱུང་ཕོ་</p><p>མོ་ལ་གོས་དཀར་པོ་དང་ནག་པོ་རྩ་བ་ནས་གྱོན་མི་ཆོག་པར་འདུལ་བའི་གཞུང་ནས་</p><p>གོས་ངུར་སྨྲིག་དང་། ཡང་ན་སྔོན་པོ་ལས་དཀར་ནག་གཉིས་གྱོན་མི་ཆོག་པར་</p><p>གསུངས་ཡོད་ཅེས་ལབ་རྒྱུ་བྱུང་། ཁོང་དགེ་སློང་མ་ཡིན་པ་དང་། དེ་ཡང་ཁོ་རང་</p><p>གིས་དགེ་སློང་མ་སྒྲུབ་པ་ཡིན་ཞེས་ལབ་ཀྱི་འདུག དེ་ནི་ཚོད་ཚོད་མིན་ནམ་སྙམ་</p><p>སྟེ་ང་དོགས་པ་ཟ་བྱུང་། དེ་ནི་སོ་སོ་སོ་སོའི་ཚད་བསྡུར་ཡིན་པ་ལས། ངས་ཟུར་ཟ་</p><p>བྱས་པ་མིན། དེ་ནི་བརྒྱགས་བརྔན་ལྷ་བསང་ལས།</p><p>མཐུ་སྟོབས་རྫུ་འཕྲུལ་སོ་སོར་ཆེཿ</p><p>དཔལ་དང་འབྱོར་པ་སོ་སོར་ཆེཿ</p><p>མཛད་པ་འཕྲིན་ལས་སོ་སོར་ཆེཿ</p><p>མངའ་རིས་མངའ་ཐང་སོ་སོར་ཕྱེཿ</p><p>མཆོད་པའི་འོས་སུ་སོ་སོར་ཆེཿ</p><p>ཞེས་པ་ལྟར་སོ་སོ་ཡིན་པ་ལས་དེ་ལ་ང་ཚོས་ཇུས་གཏོགས་བྱ་རྒྱུ་གང་ཡང་</p><p>ལྷག་མེད། དེ་ནི་ཁོ་རང་གིས་ཐག་བཅད་པ་རེད་ང་ལ་ཇུས་གཏོགས་གང་ཡང་མེད།</p><p>45བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>འོན་ཀྱང་འདུལ་བ་དང་མཐུན་པ་ཞིག་བྱེད་དགོས་ན་དེ་ནི་ཁྱད་མཚར་ཞིག་ཆགས་</p><p>ཡོད། དགེ་སློང་མ་ཡིན་ཞེས་ཕྱུ་པའི་བཟོ་དབྱིབས་དེ་ཡང་ཁ་འཛར་དང་ཕུ་འཛར་</p><p>ཅན། ཚོས་གཞི་ཡང་དཀར་ནག་ཡིན་སྟབས་མི་བདེ་བ་ཆགས་ཡོད། དེས་ན་རྒྱ་ནག་</p><p>ལུགས་ཀྱི་དགེ་སློང་མའི་སྡོམ་རྒྱུན་དེ་དག་རྣམ་པར་དག་པ་ཞིག་ཡོད་མེད་ཇི་ལྟར་</p><p>ཡིན་ཞིབ་འཇུག་བྱེད་དགོས་པ་ཞིག་རེད་འདུག</p><p>ཝི་ཏི་ནམ་གྱི་དགེ་སློང་ངོ་ཤེས་པ་ཞིག་ཡོད་པ་ཁོང་གིས་ལབ་གསལ་ལ༑ ཝི་</p><p>ཏི་ནམ་དུ་ཡོད་པའི་དགེ་སློང་མའི་སྡོམ་རྒྱུན་དེ་ནི་སྡོམ་རྒྱུན་རྣམ་པར་དག་པ་ཡིན་</p><p>ཞེས་གསུང་གི་འདུག དེ་ལ་ཞིབ་འཇུག་བྱ་རྒྱུ་བྱུང་མེད། དགེ་སློང་མའི་སྡོམ་པ་</p><p>འབོག་སྟངས་ཇི་ལྟར་འབོག་གི་ཡོད་པ་དང་། དེ་ཡང་སྡོམ་རྒྱུན་རྣམ་དག་བར་མ་ཆད་</p><p>དུ་ཡོད་མེད་སོགས་ཞིབ་ཚགས་ཀྱི་ཐོག་ཏུ་ཞིབ་འཇུག་བྱས་མེད་པས་ཇི་ལྟར་ཡིན་</p><p>མི་ཤེས།</p><p>བོད་ལ་ཆ་བཞག་ན། བོད་ཀྱི་འདུལ་བའི་ཕྱག་ལེན་དེ་བཞིན་གཞི་ཐམས་ཅད་</p><p>ཡོད་པར་སྨྲ་བའི་སྡེ་པ་ཞེས་པ་དེ་རེད། ང་ཚོས་འདུལ་བའི་ཁུངས་བརྩི་སའི་སོ་ཐར་</p><p>གྱི་མདོ་དེ་ཡང་ལེགས་སྦྱར་སྐད་དུ་ཡོད་ཅིང་། ལེགས་སྦྱར་སྐད་དུ་ཡོད་པ་དེ་ཉིད་</p><p>བོད་ཡིག་ཏུ་བསྒྱུར་བ་ཡིན། ཐེག་དམན་པའི་ཡུལ་གྲུ་ཁག་ཏུ་ཡོད་པའི་སོ་སོར་ཐར་</p><p>པའི་མདོ་རྣམས་པལིའ་ནང་དུ་ཡོད་པ་ཡིན།</p><p>དེས་ན་པལཱིའི་ནང་དུ་ཡོད་པའི་འདུལ་བའི་སོ་སོར་ཐར་པའི་མདོའི་ནང་དུ་སྔོན་</p><p>བཅས་ཀྱི་ལྟུང་བ་ ༢༢༠ ཙམ་ཞིག་འདུག ད་ལྟ་ང་ཚོའི་སོ་སོར་ཐར་པའི་མདོ་ལེགས་</p><p>སྦྱར་གྱི་ཐོག་ཏུ་ཡོད་པ་དེ་དགེ་སློང་ལ་སྔོན་བཅས་ཀྱི་ལྟུང་བ་ཁྲིམས་ ༢༥༣ ཡོད།</p><p>46༧གོང་ས་༧སྐྱབས་མགོན་ཆེན་པོ་མཆོག</p><p>དེ་དག་ལ་ངོས་ནས་སྔར་ཞིབ་འཇུག་བྱས་མྱོང་བ་སྟེ་ཕམ་པ་བཞི་དང་། ལྷག་མ་བཅུ་</p><p>གསུམ། སྤང་ལྟུང་སུམ་ཅུ་བཅས་གཅིག་པ་རེད། ཐེག་དམན་གྱི་གཞུང་ལ་འབའ་ཞིག་</p><p>པ་ ༩༢ འདུག་ཅིང་། ང་ཚོའི་དེའི་ནང་ ༩༠ ཐམ་པ་རེད། མ་ངེས་པ་གཉིས་དང་།</p><p>སོར་བཤགས་བཞི་གཅིག་པ་ཡིན། ཉེས་བྱས་བཞི་ལ་པལིའའི་ནང་ ༧༥ ཡོད།</p><p>བསྡོམས་པས་སྔོན་བཅས་ཀྱི་ལྟུང་བ་ ༢༢༠ ཡིན། ངོས་རང་གི་བསམ་པ་ལ་ ༢༢༧</p><p>ཡོད་སྙམ་ཡང་། གྲངས་རྩིས་ཡོང་དུས་ ༢༢༠ ལས་ལོང་གི་མི་འདུག ཁ་སྔོན་འདི་</p><p>སྐོར་གཞན་ཞིག་དང་བཀའ་མོལ་བྱུང་བས་ ༢༢༧ ལོང་གི་མི་འདུག་ཅེས་ལབ་</p><p>བྱུང་། སྐབས་དེར་གྲངས་རྩི་སྐབས་ ༢༢༠ ལས་མེད་པ་ལྟ་བུ་ཞིག་འདུག དེ་ནས་</p><p>བརྩིས་ན་ཤེས་ཀྱི་རེད། ཅེས་སྐབས་དེར་ལབ་རྒྱུ་བྱུང་། ལེགས་བཤད་གསེར་ཕྲེང་</p><p>གི ་ནང་མཚམས་སྦྱོར་གྲངས་འདྲེན་མཛད་པ་དེ་དང་བསྡོ མ ས་བསྐྱོན་པ་གཉི ས ་</p><p>གྲངས་མི་འདྲ་བ་ཆགས་ཏེ་དེ་ནི་རྗེ་རིན་པོ་ཆེས་པཎྜི་ཏས་མཉམ་པར་མ་བཞག་པ་</p><p>རེད་ཅེས་གསུངས་ཡོད།</p><p>ཕམ་པ་བཞི། ལྷག་མ་བཅུ་གསུམ། སྤང་ལྟུང་སུམ་ཅུ་ཞེས་གྲངས་རྩི་སྐབས་</p><p>༢༢༧ ལོང་གི་མེད། དེ་ལ་ཁྱད་པར་གང་ཡང་མི་འདུག གང་ལྟར་བསླབ་པའི་གྲངས་</p><p>ལ་མང་ཉུང་གི་ཁྱད་པར་ཡོད། དཔེར་ན། ངོས་ནས་གསལ་པོར་དྲན་པ་ཞིག་ལ། ཐེག་</p><p>དམན་གྱི་པལིའ་ཡི་སོ་སོར་ཐར་པའི་མདོའི་ནང་དུ་ཤམ་ཐབས་ཟླུམ་པོར་བགོ་བར་</p><p>བྱའོ་ཞེས་པ་དེ་ལས་མེད། ང་ཚོའི་ལེགས་སྦྱར་ནང་ཡོད་པའི་སོ་སོར་ཐར་པའི་</p><p>མདོའི་ནང་ཤམ་ཐབས་ཟླུམ་པོར་བགོ་བར་བྱའོ། །ཧ་ཅང་བརྩིང་བ་དང་། ཧ་ཅང་</p><p>འཇོལ་བ་མ་ཡིན་པ་དང་། ཏ་ལའི་ལོ་མ་ལྟར་མ་ཡིན་པ་དང་། འབྲུའི་ཕུ་མ་ལྟར་མ་</p><p>47བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཡིན་པ་དང་། གླང་པོ་ཆེའི་སྣ་བ་ལྟར་མ་ཡིན་པ་བགོ་བར་བསླབ་པར་བྱའོ། །ཞེས་</p><p>བདུན་གསུངས་ཡོད།</p><p>ཤམ་ཐབས་ལ་ནི་རྣམ་བདུན་དང་། །</p><p>སྟོད་གཡོགས་ལ་ཡང་རྣམ་གསུམ་དང་། །</p><p>ཤིན་ཏུ་དག་པ་སོགས་ལ་ལྔ། །</p><p>ཞེས་ཉེས་བྱས་ ༡༡༢ འདི་ལྟར་སླེབས་ཡོང་གི་ཡོད། དེས་ན་ཕྲན་བུ་མི་འདྲ་བ་</p><p>ཡོད། ང་ཚོའི་སློབ་དཔོན་ཡོན་ཏན་འོད་ཀྱིས་མཛད་པའི་འདུལ་བ་མདོ་རྩ་བ་དེ་ཡང་</p><p>ལེགས་སྦྱར་སྐད་ཐོག་ཏུ་ཡོད། དེས་ན་འདུལ་བ་མདོ་རྩ་བ་དང་། དེའི་ཁུངས་འདུལ་</p><p>བ་ལུང་སྡེ་བཞིར་གཏུགས་ཡོང་སྐབས། འདུལ་བ་ལུང་སྡེ་བཞི་སྤྱི་ཡོངས་ཚིག་གི་གོ་</p><p>བ་ལེན་སྟངས་དེ་དགེ་སློང་མ་སྒྲུབ་སྐབས་མཁན་མོ་དགོས་ཞེས་གསུངས་ཡོད།</p><p>སྤྱིར་བཏང་འདུལ་བའི་གཞུང་དུ་དམིགས་བསལ་གསུང་རྒྱུ་ཡོད། འདུལ་བ་འཛིན་</p><p>པ་ཁ་ཤས་ཀྱིས་དགེ་སློང་ཕས་མཁན་པོ་བྱས་ན་འགྲིགས་ཀྱི་ཡོད་པ་ལྟ་བུ་འདུག་</p><p>ཅེས་གསུངས་པ་དང་། ཕལ་མོ་ཆེས་དེས་མི་འགྲིགས་པར་ངེས་པར་དུ་མཁན་མོ་</p><p>དགོས་ཞེས་གསུང་གི་ཡོད། དེས་ན་དགེ་སློང་མའི་སྡོམ་རྒྱུན་སླར་གསོ་བྱ་རྒྱུའི་དོན་</p><p>དུ་ཆོས་རིག་ལས་ཁུངས་ནས་ཕལ་ཆེར་འདས་པའི་ལོ་སུམ་ཅུ་ཙམ་གྱི་རིང་ལ་ཞིབ་</p><p>འཇུག་བྱས་པ་རེད། དགེ་སློང་མའི་སྡོམ་རྒྱུན་སླར་གསོ་བྱ་རྒྱུའི་དོན་དུ་འདུལ་འཛིན་</p><p>པའི་ཚོགས་ཆེན་ཐེངས་བཞི་ལྔ་ཙམ་འཚོགས་པ་དང་། ཚོགས་ཆེན་གཅིག་ནོར་</p><p>གླིང་དུ་ཚོགས་ཤིང་སྐབས་དེར་རྒྱ་ཡི་མཁན་པོ་ཞིག་ཀྱང་ཡོད། དེ་ནི་ང་ཚོས་ཐག་</p><p>གཅོད་ཐུབ་ཐབས་རྩ་བ་ནས་མེད། དེ་ནི་བཅོམ་ལྡན་འདས་ཀྱིས་འདུལ་བའི་གཞུང་</p><p>48༧གོང་ས་༧སྐྱབས་མགོན་ཆེན་པོ་མཆོག</p><p>ནང་གསུངས་པ་ལྟར་འདུལ་བ་འཛིན་པའི་ཐོག་ནས་ཞིབ་འཇུག་བྱས་ཏེ་མང་མོས་ཀྱི་</p><p>ཐོག་ནས་ཐག་གཅོད་བྱ་རྒྱུ་ལས་བྱ་ཐབས་གཞན་མེད།</p><p>དེ་མིན་རབ་བྱུང་མ་ལ་མཐོང་ཆུང་བྱས་པ་དང་། ཐོབ་ཐང་གི་ཐོག་ནས་མ་</p><p>འགྲིགས་པ་ཏན་ཏན་རེད། དེར་བརྟེན་ང་ཚོས་ཐུབ་པ་དེ་ནི་གོང་དུ་ལབ་པ་ལྟར་</p><p>དགེ་བཤེས་མ་བཞག་དགོས་ཤིང་། དགེ་བཤེས་མ་བཞག་རྒྱུའི་ཐོབ་ཐང་གཅིག་པ་</p><p>དང་། སློབ་གཉེར་བྱ་རྒྱུའི་ཐོབ་ཐང་ཡང་གཅིག་པ་རེད། དེས་ན་བཙུན་དགོན་རྣམས་</p><p>ཀྱིས་ངེས་པར་གཞུང་ཆེན་ཁག་ལ་ཐོས་བསམ་སློབ་གཉེར་བྱེད་དགོས་ཀྱི་འདུག་</p><p>ཅེ ས ་ཐོ ག ་མར་བཙུན་དགོ ན ་དགེ ་ ལྡན་ཆོ ས ་གླི ང ་དུ་མཛད་སྒོ་འཚོ ག ས་པ་དང་།</p><p>སྐབས་དེར་ང་རང་ཡང་ཕྱིན་ཏེ་མངོན་རྟོགས་རྒྱན་གྱི་དབུ་ནས་བཤད་པ་ཕྲན་བུ་</p><p>བྱས་ཏེ་མཚན་ཉིད་འགོ་འཛུགས་ཀྱི་ཐོག་མར་རྟེན་འབྲེལ་འདི་ལྟར་བྱས་པ་རེད། དེ་</p><p>ནས་ཕལ་ཆེར་ལོ་ངོ་བཞི་བཅུ་ཙམ་ཕྱིན་ཡོད།</p><p>སྐབས་ཤིག་ང་ཚོ་གོ་བསྡུར་བྱུང་བ་ཞིག་ལ། དགེ་བཤེས་མ་ཐོན་དགོས་ཀྱི་</p><p>འདུག་ཅེས་ལབ་སྐབས། ཡང་ཁ་ཤས་ཀྱིས་དགེ་བཤེས་མ་ཡོང་གི་མ་རེད་ལབ་</p><p>ཅིང་། སྐབས་དེར་ངོས་ནས་ལབ་པ་ལ། བཅོམ་ལྡན་འདས་རང་ཉིད་ཀྱིས་དགེ་སློང་</p><p>ཕ་དང་དགེ་སློང་མ་གནང་འདུག དེས་ན་དགེ་བཤེས་ཕ་དང་དགེ་བཤེས་མ་ཏན་ཏན་</p><p>ཡོང་ཆོག་པ་ཡིན་ཞེས་ལབ་རྒྱུ་བྱུང་། དེས་ན་ང་ཚོ་ཐོབ་ཐང་གཅིག་པ་ལོངས་སུ་</p><p>སྤྱོད་དགོས་པ་ལྟར། གཞུང་ཆེན་ངེས་པར་བལྟ་དགོས་པ་དང་། དེ་རྗེས་དགེ་བཤེས་</p><p>མ་བཞག་དགོས་པ་ཡིན། དགེ་བཤེས་མའི་རྒྱུགས་སྤྲོད་བྱས་ནས་མཐའ་མའི་ལག་</p><p>ཁྱེར་སྤྲོད་ཕྱོགས་སོགས་ཞིབ་ཕྲ་གཏན་འཁེལ་བྱུང་ཡང་། ད་ཆ་དགེ་བཤེས་མའི་</p><p>49བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>དམ་བཅའ་བཞག་རྒྱུའི་མཚམས་སུ་སླེབས་པ་ལྟ་བུ་མཐོང་། བཙུན་མའི་ནང་ནས་</p><p>མཚན་ཉིད་ལྟ་མཁན་ཧ་ཅང་ཡག་པོ་འདུག</p><p>འཁོར་བར་ཐོག་མཐའ་ཡོད་མེད།</p><p>དྲི་བ། ྋགོང་ས་མཆོག་ལ་ཐད་ཀར་བཀའ་འདྲི་ཞུ་རྒྱུའི་གོ་སྐབས་ཐོབ་པར་ང་</p><p>རང་ཧ་ཅང་སྐལ་བ་བཟང་པོ་ཡིན་བསམ་གྱི་འདུག དེས་ན་བཀྲ་ཤིས་བདེ་ལེགས་ཞུ་</p><p>རྒྱུ་ཡིན། ང་ཚོའི་སློབ་གྲྭ་ཁག་ཏུ་ནང་ཆོས་ཀྱི་ལྟ་གྲུབ་སྦྱོང་སྐབས། འཁོར་བ་ལ་ཐོག་</p><p>མའི་མཐའ་མེད་ཅིང་། མཐའ་མའི་མཐའ་ཡོད། སེམས་ཅན་ཐམས་ཅད་སངས་རྒྱས་</p><p>ཀྱི་གོ་འཕང་ཐོབ་ན་འཁོར་བའི་མཐའ་མ་ཡིན་ཞེས་གསུང་གི་ཡོད། འོན་ཀྱང་ངའི་</p><p>བསམ་པར་ང་ཚོ་སེམས་ཅན་ལ་གྲངས་མེད་སྟབས་དེ་དག་ཐམས་ཅད་སངས་རྒྱས་</p><p>པ་ལ་དུས་ཚོད་ངེས་ཅན་ཡོད་དམ་ཞེས་བཀའ་འདྲི་ཞུ་རྒྱུ་ཡིན།</p><p>བཀའ་ལན། དེ་ནི་ཇུས་གཏོགས་མེད་པའི་ཇུས་གཏོགས་ཟེར་བ་དེ་རེད། གང་</p><p>ལྟར་ཕལ་ཆེར་གསེར་ཕྲེང་སྐབས་གཉིས་པའི་ནང་དུ་འཁོར་བར་མཐའ་མའི་མཐའ་</p><p>མེད་ཅེས་གསུངས་ཡོད། སྤྱིར་སེམས་ཅན་བྱེ་བྲག་པ་རེ་རེའི་འཁོར་བར་མཐའ་ཡོད་</p><p>ལ། སེམས་ཅན་ཐམས་ཅད་ཅེས་ལབ་ན། སེམས་ཅན་ནི་མཐའ་ཡས་པ་ཡིན་</p><p>སྟབས་དེ་ལ་འཁོར་བའི་མཐའ་འཇོག་མི་ཐུབ་ཅེས་གསུངས་ཡོད། སྤྱིར་བཏང་</p><p>འཁོར་བར་མཐའ་ཡོད་ཅེས་གསུང་མཁན་གཅིག་དང་། འཁོར་བར་མཐའ་མེད་ཅེས་</p><p>གསུང་མཁན་བཅས་ཁས་ལེན་གྱི་རྒྱུན་གཉིས་ཡོད། དེ་ལ་ང་ཚོར་ཇུས་གཏོགས་དེ་</p><p>ཙམ་མེད། སྤྱིར་བཏང་འཁོར་བར་མཐའ་ཡོད་མེད་གང་ལྟར་ཡང་། རང་ཉིད་འཁོར་</p><p>བའི་མཐའ་ཟིན་ཐུབ་པ་ཞིག་བྱུང་ན་འགྲིགས་པ་ཡིན། དེས་ན་ངས་གོང་དུ་རྩེད་མོ་</p><p>50༧གོང་ས་༧སྐྱབས་མགོན་ཆེན་པོ་མཆོག</p><p>རྩེས་པ་ལྟར། ཇུས་གཏོགས་མེད་པའི་ཇུས་གཏོགས་རེད་ཅེས་ལབ་པ་དེ་ལྟར་</p><p>ཡིན། དེ་ལ་ད་དུང་རྟགས་གསལ་བཏང་ན་སྙིང་པོ་གང་ཡང་མེད། སེམས་ཅན་ཐམས་</p><p>ཅད་སངས་རྒྱས་པའི་གནས་སྐབས་སུ་ལོངས་སྐུ་ངེས་པ་ལྔ་ལྡན་ཡིན་ནམ་མིན་</p><p>ཞེ ས ་པ་ལྟ་བུ་སྙི ང ་པོ ་ གཏན་ནས་མེ ད ་པའི ་ རྟགས་གསལ་གྱི ་ སྐད་ཆ་ཞི ག ་རེ ད །</p><p>རྟགས་གསལ་ཟབ་པོ་གཏོང་རྒྱུ་མེད་སྟབས། དེ་ལྟ་བུ་བཏང་ནས་བསྡད་པ་རེད། དེ་</p><p>ལ་སྙིང་པོ་གང་ཡང་མེད།</p><p>སྔར་སྔགས་ཀྱི་དམ་བཅའ་ཞིག་ལ་མི་གཅིག་གིས་རྟགས་གསལ་བཏང་ཞིང་།</p><p>བླ་མ་རྒྱུད་པ་གྲྭ་ཚང་ལ་དགེ་འདུན་ཞལ་གྲངས་ལྔ་བརྒྱ་ཙམ་ཡོད་པ་དེ་རྣམས་རྡོ་རྗེ་</p><p>འཆང་ཡིན་དང་མིན་ཞེས་འདྲི་སྐབས། རྟེན་འབྲེལ་ལ་བསམ་པ་མིན་ནམ་རྡོ་རྗེ་འཆང་</p><p>ཡིན་ཞེས་ལན་བཏབ། འོ་ན་རེག་བྱ་རྡོ་རྗེ་མ་དང་བཅས་པ་རེད་དམ་ཞེས་དྲིས་པར།</p><p>དེ་ལ་ལན་བཏབ་མ་ཐུབ་པར་ལུས་ཚུལ་ཤོད་རྒྱུན་དུ་ཡོད་ཅེས་བཀའ་བསྩལ།།</p><p>བོད་ཀྱི་སྐད་ཡིག་སྲུང་སྐྱོབ་བྱེད་ཐབས།</p><p>དྲི་བ། ྋགོང་ས་ཏཱ་ལའི་བླ་མ་མཆོག་ལ་འཚམས་འདྲིའི་བཀྲ་ཤིས་བདེ་ལེགས་</p><p>ཞུ་བ་དང་ཆབས་ཅིག བོད་ཀྱི་སྐད་ཡིག་སྐོར་གྱི་བཀའ་འདྲི་ཞིག་ཞུས་ཆོག་པ། ང་</p><p>ཚོའི་སྐད་ཡིག་འདི་ངོ་བོ་དང་བཀོལ་སྤྱོད་གང་གི་ཆ་ནས་རྒྱལ་སྤྱིའི་ཚད་ལྡན་གྱི་</p><p>ཡིག་རིགས་གྲས་སུ་གཏོགས་ཀྱང་། བཙན་བྱོལ་དུ་སློབ་གྲྭ་ཁག་གིས་གཙོས་སྤྱི་</p><p>ཚོགས་ཐོག་ལག་ལེན་བྱེད་མཁན་ཧ་ཅང་ཉུང་ངུ་ཡིན། གཞོན་སྐྱེས་མང་པོ་ཞིག་</p><p>བོད་ཡིག་ལ་དོ་སྣང་དང་། ཚོར་སྣང་མེད་པ་དེ་ལ་ཧ་ཅང་བློ་འཚབ་ཆེན་པོ་འདུག</p><p>བོད་ནང་མཚོན་ན་ཕ་སྐད་སྲུང་སྐྱོབ་ཚོགས་པ་བཙུགས་ནས་རང་ཉིད་ཀྱི་སྐད་ཡིག་</p><p>51བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ལ་སྲུང་སྐྱོབ་དང་བརྩི་འཇོག་བྱེད་བཞིན་ཡོད་པ་དང་། ྋགོང་ས་མཆོག་གིས་ཀྱང་</p><p>བོད་ཀྱི་སྐད་ཡིག་སྲུང་སྐྱོབ་ཀྱི་ཐད་ལ་བཀའ་སློབ་རིམ་པར་སྩལ་ཡོད་ཀྱང་། འདིར་</p><p>སྐད་ཡིག་སྲུང་སྐྱོབ་ཀྱི་ཕྱོགས་ལ་ནུས་པ་ཤུགས་ཆེན་པོ་ཞིག་ཐོན་གྱི་མེད་པའི་སྣང་</p><p>ཚུལ་འདུག་པས་གནས་སྟངས་འདིའི་ཐད་ལ་ྋགོང་ས་མཆོག་གི་དགོངས་ཚུལ་</p><p>ཞིག་བཀའ་གནང་རོགས།</p><p>བཀའ་ལན། དེ་ནི་དངོས་ཡོད་གནས་ཚུལ་རེད། སྔར་ཕྱི་ལོ་ ༡༩༦༠ ལོར་</p><p>ཤེས་རིག་ཚོགས་ཆེན་ཐེངས་དང་པོ་འཚོགས་པའི་སྐབས་དེར་སློབ་ཚན་རྣམས་</p><p>རི མ ་བཞི ན ་བོ ད ་སྐད་ཐོ ག ་བསྒྱུར་ནས་སློ བ ་དགོ ས ་ཀྱི ་ འདུག་ཅེ ས ་བརྗོ ད ་ཡོ ད །</p><p>སྐབས་དེར་ང་ཚོའི་ངོ་ཤེས་པོ་ལན་ཌིའི་སྤོ་བོ་ལགས་གཅིག་དང་། རྨོ་བོ་ལགས་</p><p>གཅིག་ཡོད། ཁོང་གཉིས་བཟའ་ཚང་མིན། ཧ་ཅང་ཡག་པོ་ཡོད། རྨོ་བོའི་མིང་ལ་ཨུ་</p><p>མ་དྷི་ཝི་ཟེར་བ་དང་། ང་ཚོས་སྤོ་བོ་ལགས་དེར་པོ་ལན་སྤོ་བོ་ལགས་ཞེས་ལབ་ཀྱི་</p><p>ཡོད། སྤོ་བོ་ལགས་ཀྱིས་སྐབས་དེར་སློབ་ཚན་རྣམས་བོད་ཡིག་ཏུ་བསྒྱུར་རིམ་</p><p>བཞིན་སློབ་རྒྱུ་དང་། ཐ་ན་ཉིན་རེ་ཉིན་རེ་འཁྲིད་རྒྱུའི་སློབ་ཚན་དེ་ཉིན་གཅིག་གིས་</p><p>གོང་དུ་བོད་ཡིག་ཏུ་བསྒྱུར་ནས་བོད་ཡིག་གི་ཐོག་ནས་སློབ་ཁྲིད་བྱེད་དགོས་ཞེས་</p><p>བཤད་ཡོད།</p><p>ངས་དོ་སྣང་བྱུང་བ་གཅིག་ལ། ཕྱི་ལོ་ ༡༩༥༤ ལོར་ང་ཚོ་རྒྱ་ནག་པེ་ཅིང་དུ་</p><p>ཕྱིན་པ་རེད། ཕྱི་ལོ་ ༡༩༥༥ ལོར་རྒྱ་ནག་གི་ས་ཁུལ་ཁག་ལ་ལྟ་སྐོར་དུ་འགྲོ་སྐབས་</p><p>བྱང་ཤར་ཁུལ་ཀོ་རི་ཡ་དང་ས་མཚམས་འཁེལ་བ་དེར་ཡན་པན་ཀོ་རི་ཡ་ཞེས་པའི་</p><p>མི་རིགས་ཀྱི་རང་སྐྱོང་ཆུང་ཆུང་ཞིག་ཡོད། དེར་ལྟ་སྐོར་བྱེད་སྐབས་ཁོང་ཚོའི་མཐོ་</p><p>52༧གོང་ས་༧སྐྱབས་མགོན་ཆེན་པོ་མཆོག</p><p>རིམ་སློབ་གྲྭའི་སློབ་ཚན་རྣམས་མི་རིགས་རང་ཉིད་ཀྱི་སྐད་ཡིག་ཐོག་སློབ་ཁྲིད་བྱེད་</p><p>ཀྱི་འདུག་པ་དེ་ལ་དོ་སྣང་བྱུང་། ངེས་པར་རང་ཉིད་ཀྱི་སྐད་ཡིག་ཐོག་སློབ་ཚན་ཆ་</p><p>ཚང་སློབ་ཐུབ་པ་ཞིག་དང་། དབྱིན་ཇི་དང་རྒྱ་ཡིག་ལྟ་བུ་སློབ་རྒྱུ་ནི་སྐད་ཡིག་རྐྱང་</p><p>པ་བསླབ་རྒྱུ་དང་དེ་མིན་གྱི་སློབ་ཚན་གཞན་རྣམས་བོད་ཀྱི་སྐད་ཡིག་གི་ཐོག་ནས་</p><p>ཆ་ཚང་སློབ་ཁྲིད་ཐུབ་པ་བྱུང་ན་ཞེས་སྐབས་དེར་སྐད་ཆ་བྱུང་བ་རེད།</p><p>འོན་ཀྱང་སྐབས་དེར་ལམ་སང་ལག་ལེན་བསྟར་ཐུབ་པ་བྱུང་མེད། གང་ལགས་</p><p>ཤེ་ན། སློབ་ཚན་རྣམས་ཀྱི་སློབ་དེབ་མེད་ཅེས་དེ་ལྟར་ལུས་པ་རེད། དེ་རྗེས་བར་</p><p>སྐབས་ནས་བོད་ཕྲུག་ཁྱིམ་སྡེས་འཛིན་གྲྭ་ལྔ་པ་བར་སློབ་ཚན་ཆ་ཚང་བོད་ཡིག་ཏུ་</p><p>བསྒྱུར་ནས་སློབ་ཁྲིད་བྱས་ཡོད། དེ་ལྟར་སློབ་ཁྲིད་བྱས་པ་ལ་དགེ་མཚན་ཡང་འདུག་</p><p>ཅེས་ལབ་ཀྱི་འདུག སློབ་ཕྲུག་རྣམས་ལ་སློབ་ཚན་ཁྲིད་སྐབས་སྐད་དེ་བོད་སྐད་ཀྱི་</p><p>ཐོག་ནས་ཁྲིད་སྟབས་སློབ་ཕྲུག་ཚོར་སྐད་ཀྱི་ཐོག་ནས་དཀའ་ངལ་མེད། དེ་མིན་སློབ་</p><p>ཚན་གཞན་དབྱིན་སྐད་ཐོག་ནས་ཁྲིད་སྐབས་སྐད་གསར་པ་ཞིག་དང་སློབ་ཚན་གྱི་</p><p>ནང་དོན་ཡང་གསར་པ་ཞིག་ཡིན་སྟབས། ཤེས་རྟོགས་ཆ་ཚང་ཡོང་རྒྱུར་དཀའ་ངལ་</p><p>འཕྲད་ཀྱི་འདུག བོད་སྐད་རང་གི་ཐོག་ནས་སློབ་ཁྲིད་བྱས་ན་ཤེས་རྟོགས་ཡག་པོ་</p><p>ཡོང་གི་འདུག་ཅེས་སྐད་ཆ་བྱུང་བ་རེད། དེས་ན་ང་ཚོས་དེ་ལྟར་ལག་ལེན་འདི་ལྟར་</p><p>བསྟར་གྱི་ཡོད། གངས་ཅན་སྐྱིད་གཤོངས་སུ་སྲོལ་རྒྱུན་གྱི་མེས་དབོན་སློབ་གྲྭ་</p><p>བཙུགས་ནས་སློབ་ཚན་ཆ་ཚང་བོད་སྐད་ཐོག་སློབ་ཁྲིད་བྱེད་ཀྱི་ཡོད།</p><p>ང་ཚོས་ཐོག་མ་ནས་དེ་ལྟར་དོ་སྣང་བྱས་ཡོད། འོན་ཀྱང་ཕྱོགས་གཅིག་ནས་</p><p>མཐོ་རིམ་གྱི་སློབ་སྦྱོང་རྣམས་དབྱིན་སྐད་ཀྱི་སློབ་ཚན་ཐོག་ནས་འགྲོ་དགོས་པ་དེས་</p><p>53བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>དཀའ་ངལ་གཅིག་འཕྲད་པ་དང་། གཉིས་ནས་ང་ཚོའི་སློབ་དེབ་དེ་དག་ཀྱང་ཚགས་</p><p>ཚུད་པོ་ཞིག་བྱུང་མེད་པ་ཐག་གཅོད་རེད།</p><p>སྔ་ལོ་ངོས་ནས་སྡུག་སྐད་བརྒྱབ་པ་ཡིན། ང་ཚོའི་སློབ་གྲྭ་ཁག་བཙུགས་ནས་</p><p>ལོ་ལྔ་བཅུ་ཙམ་སོང་ཡོད། འདས་པའི་ལོ་ངོ་ལྔ་བཅུའི་ནང་ནས་ཐོག་མའི་ལོ་བཅུ་དང་</p><p>ཉི་ཤུ་ནི་ང་ཚོ་འཐོམས་སངས་རྒྱུ་ཡིན་པས་ཁག་མེད། ཐོག་མར་སློབ་གྲྭ་འཛུགས་</p><p>རྒྱུའི་ཐོག་བསམ་བློ་བཏང་སྟེ་དེའི་ཐོག་ཨུ་ཚུགས་བརྒྱབ་པ་ལས་གཞན་བྱ་རྒྱུ་བྱུང་</p><p>མེད། དེ་རྗེས་ལོ་ཉི་ཤུའི་རིང་ཡར་རྒྱས་གཏང་རྒྱུའི་ཐོག་ཤུགས་རྒྱག་དགོས་ཞེས་</p><p>འབོད་སྐུལ་ཧ་ཅང་མང་པོ་བྱས་པ་ཡིན། འོན་ཀྱང་འདོད་བློ་ཁེངས་པའི་ཡར་རྒྱས་</p><p>ཤིག་བྱུང་མེད་པར་འཆར་ཅན་ཁོ་ནའི་ཐོག་ཏུ་ཕྱིན་ཡོད། དེ་ལྟར་ཏན་ཏན་འཐུས་</p><p>ཤོར་ཕྱིན་འདུག འཐུས་ཤོར་ཕྱིན་ཟིན་པ་ལ་བྱ་རྒྱུ་གང་ཡང་ལྷག་མེད། ད་ཕན་</p><p>འཐུས་ཤོར་སོང་བ་རྣམས་རྒྱུ་གང་དང་། རྐྱེན་གང་གིས་འཐུས་ཤོར་སོང་བ་དེ་ལ་</p><p>ཞིབ་འཇུག་བྱས་ཏེ་མ་འོངས་པར་དེ་ལྟར་འཐུས་ཤོར་མི་ཡོང་བའི་བསམ་བློ་གཏོང་</p><p>དགོས། ཞེས་སྔ་ལོ་ཤེས་རིག་ཚོགས་ཆེན་འཚོགས་སྐབས་ཤོད་རྒྱུ་བྱུང་། ད་ལྟ་</p><p>འགུལ་བསྐྱོད་ཅིག་རྒྱག་གི་ཡོད་པ་རེད།</p><p>དེ་བཞིན་ཕྱོགས་གཅིག་ནས་སློབ་ཕྲུག་རང་ཉིད་ཀྱི་ངོས་ནས་ཀྱང་བོད་ཡིག་ལ་</p><p>དེ་ཙམ་གྱི་དོ་སྣང་དང་། དོན་གཉེར་མ་བྱས་པ་ཞིག་ཀྱང་ཡོང་སྲིད་པ་ཡིན། དཔེར་ན་</p><p>བོད་ནང་ཆ་བཞག་ན། ས་ཁུལ་འགའ་ཤས་ཧ་ཅང་ཡག་པོ་ཡོད་པ་ལྟ་བུ་འདུག ཕལ་</p><p>ཆེར་མདོ་སྨད་ཀྱི་ཁུལ་ནས་བོད་ཡིག་ལ་ཤུགས་ཆེན་པོ་རྒྱག་གི་ཡོད་པ་ལྟ་བུ་འདུག</p><p>དེ་མིན་རང་སྐྱོང་ལྗོངས་ལྟ་བུར་ཆ་བཞག་ན། བོད་ཡིག་ཐོག་ཆེད་མངགས་དམ་དྲག་</p><p>54༧གོང་ས་༧སྐྱབས་མགོན་ཆེན་པོ་མཆོག</p><p>བྱེད་ཀྱི་ཡོད། ཉེ་ཆར་ལྷ་སར་ཡོད་པའི་བོད་ལྗོངས་སློབ་གྲྭ་ཆེན་མོའི་མི་ཞིག་ཐུག་</p><p>འཕྲད་བྱུང་། དེས་རྒྱ་དཔོན་ཁྲིན་ཁུན་ཡོན་ཟེར་བ་ལྷ་སར་བསླེབས་རྗེས་སློབ་གསོའི་</p><p>ཐད་འགྱུར་བཅོས་ཆེན་པོ་ཞིག་བཏང་སོང་། དེའི་གོང་བོད་ལྗོངས་སློབ་གྲྭ་ཆེན་མོར་</p><p>བཤེས་སྤྲིང་སོགས་སློབ་ཁྲིད་བྱེད་ཀྱི་ཡོད་པ་རྣམས་ཁྲེན་ཁུན་ཡོན་བསླེབས་པ་ནས་</p><p>བཟུང་སྟེ་དེ་དག་ཚང་མ་མཚམས་འཇོག་བྱེད་དུ་བཅུག་ནས། རྒྱ་ཡིག་གི་སློབ་དེབ་</p><p>ནས་ཚུར་བཤུས་ཏེ་སློབ་ཁྲིད་བྱ་རྒྱུ་ལས། བོད་ཡིག་རང་གི་ཐོག་ནས་རྩ་འཛིན་བྱེད་</p><p>ས་མེད་པ་ཆགས་སོང་ཞེས་དང་། མིང་ཚིག་ཀྱང་ཆོས་ཀྱི་གོ་དོན་ཡོད་པའི་མིང་</p><p>ཚིག་བེད་སྤྱོད་ཆོག་གི་མ་རེད་ཅེས་བསྒྱུར་བཅོས་བཏང་སོང་། དེ་ནས་བཟུང་</p><p>འཐུས་ཤོར་ཤུགས་ཆེ་ཕྱིན་སོང་ཞེས་ལབ་ཀྱི་འདུག དེ་ལྟ་བུའི་གནས་ཚུལ་</p><p>གཅིག་གི་ཐོག་ནས་ཀྱང་ཡོང་གི་ཡོད།</p><p>བདེན་པ་ཡིན་མིན་མི་ཤེས་ཀྱང་། སྔ་ལོ་ངས་གོ་ཐོས་བྱུང་བ་ཞིག་ལ། བོད་རང་</p><p>སྐྱོང་ལྗོངས་ནས་རྒྱ་ནག་དབུས་གཞུང་ལ་བསམ་འཆར་ཞིག་ཕུལ་བའི་ནང་སྔོན་</p><p>འགྲོའི་སློབ་ཚན་ནས་བཟུང་རྒྱ་ཡིག་གཙོ་བོར་བྱས་ཏེ་སློབ་དགོས་པ་དང་། དེ་མིན་</p><p>དགོན་སྡེ་ཁག་ཀྱང་རྒྱ་ནག་ནང་གི་དགོན་པ་དང་ལྷ་ཁང་ལྟར་དཀོན་གཉེར་ཁ་ཤས་</p><p>གཞག་རྒྱུ་ལས་དེ་མིན་སློབ་གཉེར་བྱེད་ཡུལ་གྱི་ལྟེ་གནས་བྱས་ཏེ་གྲྭ་པ་མང་པོ་སྡོད་</p><p>རྒྱུ་འདི་ཡག་པོ་མི་འདུག་ཅེས་པའི་བསམ་འཆར་བཤད་ཡོད། དེ་ལྟར་འགལ་རྐྱེན་ཧ་</p><p>ཅང་མང་པོ་འཕྲད་བཞིན་ཡོད་པ་འདི་རྐྱེན་གཅིག་ཡིན།</p><p>ཡང་ཕ་མའི་ངོས་ནས་ཁག་གཅིག་གིས་རྒྱ་ཡིག་གཙོ་བོར་བྱས་ཏེ་བསླབས་ན་</p><p>མ་གཏོགས་རྒྱུགས་སྤྲོད་ཨང་ཀི་མཐོན་པོ་ལོན་ཐུབ་ཀྱི་མེད། བར་སྐབས་ནས་</p><p>55བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>རྒྱུགས་སྤྲོད་གཙོ་བོ་རྒྱ་ཡིག་ཐོག་བྱེད་དགོས་པ་ལས་བོད་ཡིག་གི་ཐོག་ལ་འགྲོ་</p><p>རྩིས་མེད་པ་ལྟ་བུ་བཤད་ཀྱི་འདུག དེས་ན་བོད་ཕྲུག་བོད་ཡིག་ཡག་པོ་ཡོད་པ་</p><p>རྣམས་རྒྱུགས་སྤྲོད་བྱེད་སྐབས་རྒྱུགས་འབྲས་དམའ་པོ་དང་། རྒྱ་ཡིག་ཡག་པོ་ཡོད་</p><p>པ་རྣམས་རྒྱུགས་འབྲས་མཐོན་པོ་ལོན་གྱི་ཡོད། རྒྱ་ཡིག་གི་རྒྱུགས་མཐོན་པོ་ལོན་</p><p>པ་རྣམས་ལ་རྒྱ་ནག་ཏུ་མཐོ་རིམ་སློབ་སྦྱོང་བྱེད་རྒྱུའི་གོ་སྐབས་མང་བ་ཐོབ་པ་དང་།</p><p>བོད་ཡིག་སློབ་སྦྱོང་ཡག་པོ་ཡོད་པ་རྣམས་ལ་མཐོ་རིམ་སློབ་སྦྱོང་གི་གོ་སྐབས་མ་</p><p>ཐོབ་པ་ཆགས་དུས་ཕ་མའི་ངོས་ནས་ཕྲུ་གུར་ལས་ཀ་རག་ཐབས་བྱེད་དགོས་པ་</p><p>དང་། མཐོ་རིམ་སློབ་གྲྭར་འགྲོ་རྒྱུའི་རེ་བ་བརྒྱབ་སྟེ་རྒྱ་ཡིག་སློབ་སྦྱོང་གཙོ་བོ་བྱེད་</p><p>དགོས་པའི་ཤུགས་རྐྱེན་ཡོང་གི་འདུག དེ་ལྟར་རྐྱེན་ཧ་ཅང་མང་པོ་ཞིག་ཡོད། དེས་</p><p>ན།</p><p>གཞན་དབང་ཐམས་ཅད་སྡུག་བསྔལ་དང་། །</p><p>རང་དབང་ཐམས་ཅད་བདེ་བ་ཡིན། །</p><p>ཞེས་གསུངས་པ་ལྟར། གཞན་དབང་གི་འོག་ཏུ་གནས་དུས་བྱ་རྒྱུ་དེ་ཙམ་མེད།</p><p>གང་ལྟར་ང་ཚོ་རང་དབང་ལུང་པའི་ནང་ཡོད་པ་རྣམས་ཀྱིས་ལས་ཀ་འཐུས་ཤོར་ཧ་</p><p>ཅང་མང་པོ་ཞིག་ཕྱིན་འདུག འཐུས་ཤོར་མི་ཡོང་བ་བྱེད་པ་ལ་ཕྱོགས་ཚང་མས་</p><p>འགུལ་བསྐྱོད་བྱེད་དགོ ས ་པ་དང་། སློ བ ་ཕྲུག་རྣམས་ཀྱི ་ ངོ ས ་ནས་ཀྱང་དེ ་ ལ་</p><p>དམིགས་བསལ་དོ་སྣང་བྱེད་དགོས། ངོས་ནས་གོང་དུ་ལབ་པ་ལྟར། བོད་ཀྱི་རིག་</p><p>གཞུང་གི་ཞག་རྩི་དེ་ནང་ཆོས་ཀྱི་ཐོག་ནས་བཏོན་དགོས་པ་ཡིན། ནང་ཆོས་དང་</p><p>འབྲེལ་བའི་རིག་གཞུང་གི་ཐོག་ནས་ཐོན་གྱི་ཡོད། ནང་ཆོས་དང་འབྲེལ་བའི་རིག་</p><p>56༧གོང་ས་༧སྐྱབས་མགོན་ཆེན་པོ་མཆོག</p><p>གཞུང་ལ་རང་ཉིད་དགའ་ཞེན་དང་། དོ་སྣང་ཞིག་བསླེབས་ན་བོད་ཡིག་འབྲི་རྒྱུ་དང་།</p><p>བོད་སྐད་རྒྱག་རྒྱུར་རང་བཞིན་གྱི་མཐོང་སླེབས་ཡོང་བ་ཡིན། སྤྱི་ཚོགས་ནང་རིམ་</p><p>བཞིན་སློབ་སྦྱོང་གི་ཚད་ཇེ་མཐོར་ཕྱིན་ཏེ་བོད་ཡིག་གི་ཆོས་སྐད་རྣམས་ཤེས་རྒྱུ་</p><p>གང་ཙམ་མང་དུ་འགྲོ་བ་དང་། ཕ་མའི་ཤེས་ཚད་ཅུང་མཐོ་པོ་ཆགས་ན་ཕ་མ་དེ་དག་</p><p>གི་བུ་ཕྲུག་རྣམས་རང་ཤུགས་ཀྱིས་ཁྱིམ་ཚང་ནང་སྐད་ཆ་ཤོད་སྐབས་ཆོས་ཚིག་</p><p>རྣམས་ཀྱང་རྒྱུན་སྐད་ལྟ་བུ་ཆགས་རྒྱུ་ཡིན། ད་ལྟ་ཆོས་སྐད་དང་ཆོས་ཚིག་རྣམས་</p><p>སྐད་གསར་པ་ཞིག་གམ། སྐད་གཞན་ལྟ་བུ་ཞིག་ཆགས་ཏེ་དེ་དག་རྒྱུན་སྐད་ཀྱི་ནང་</p><p>དུ་སླེབས་མི་ཐུབ་པ་སོགས་ཀྱི་ཁྱད་པར་ཡོད། དེ་དག་མང་ཚོགས་སྤྱི་ཡོངས་ཀྱི་</p><p>ཤེས་ཚད་མཐོ་རུ་ཕྱིན་པ་དང་། བོད་ཀྱི་སྐད་ཡིག་གི་རིན་ཐང་ཞིག་མཐོང་ན། སྐད་</p><p>ཡིག་དེའི་ནང་དོན་ལབ་བྱ་ཟབ་པོ་ཡོད་པ་དེ་དག་ང་ཚོ་བོད་པ་གཅིག་པུའི་དོན་</p><p>མིན་པར་འཛམ་བུ་གླིང་སྤྱི་ལ་ཞབས་འདེགས་སྒྲུབ་ཐུབ་པ་ཞིག་དང་། ང་ཚོར་ཕན་</p><p>ཐོགས་བྱེད་ཐུབ་པའི་ནུས་པ་དང་ཆ་རྐྱེན་ཞིག་འདུག་བསམ་པ་ཞིག་བྱུང་ན། མ་</p><p>འོངས་པར་མཐོ་སློབ་ཐོན་མཁན་གྱི་སློབ་ཕྲུག་ཅིག་གིས་རང་ཉིད་ཀྱི་མདུན་ལམ་ལ་</p><p>བསམ་བློ་བཏང་ན་ད་ལྟ་བོད་ཡིག་རྩེ་ཕུད་ཡིན་པ་ཞིག་ཡིན་ཀྱང་མདུན་ལམ་དེ་ཙམ་</p><p>མེད། དེར་བརྟེན་ད་ལྟ་གོང་དུ་གོ་བསྡུར་བྱུང་བ་དེའི་ཐོག་ནས་ང་ཚོས་ལས་ཀ་</p><p>ཚགས་ཚུད་ཡག་པོ་ཞིག་བྱེད་ཐུབ་ན། ཕལ་ཆེར་འཛམ་བུ་གླིང་འདིའི་ཐོག་གི་མཐོ་</p><p>རིམ་སློབ་གྲྭ་མང་པོའི་ནང་དུ་ཕལ་ཆེར་བོད་ཕྲུག་སློབ་སྦྱོང་ཡོད་པ་ཚོར་གོ་སྐབས་</p><p>ཐོབ་པ་ཡོང་གི་རེད། དེ་ནི་ལས་ཀ་ཕྱོགས་མང་པོ་ཞིག་ནས་བྱེད་དགོས་པ་ཡིན་</p><p>སྟབས། ད་བར་འཐུས་ཤོར་སོང་བ་ལ་དགོངས་དག་ཅེས་ལབ་རྒྱུ་ལས་གང་ཡང་</p><p>57བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ལྷག་མེད།</p><p>ཕྱི་ནང་གཉིས་ཀྱི་ཁྱད་པ་དང་། སྐྱབས་འགྲོའི་རྣམ་གཞག</p><p>སྟོང་ཉིད་སྙིང་རྗེ་ཟུང་དུ་འཇུག་པའི་ལམ། །</p><p>ཆེས་ཆེར་གསལ་མཛད་གངས་ཅན་བསྟན་འགྲོའི་མགོན། །</p><p>ཕྱག་ན་པདྨོ་བསྟན་འཛིན་རྒྱ་མཚོ་ལ། །</p><p>གསོལ་འདེབས་སོ་བཞེད་དོན་ལྷུན་གྲུབ་ཤོག །</p><p>ཅེས་མཆོད་པར་ལབ་པས་བསྔུན་བསུས་ཏེ་གུས་མོས་བཀའ་འདྲི་ཞུ་རྒྱུར།</p><p>ཕྱི་རོལ་པ་དང་ནང་པ་གཉིས་ཀྱི་ཁྱད་པར་སྐྱབས་འགྲོའི་སྒོ་ནས་འབྱེད་ཀྱི་ཡོད། དེ་</p><p>ཡང་སངས་རྒྱས་བཅོམ་ལྡན་འདས་ཀྱི་མདོ་ལས། ཚངས་པ་དང་བརྒྱ་བྱིན་ལ་</p><p>སོགས་པ་རྣམས་ལ་ཕྱག་འཚལ་མི་རུང་བར་གསུངས་ཡོད། དེས་ན་ང་ཚོ་ནང་པས་</p><p>ཕྱི་རོལ་པའི་ལྷ་ལ་ཕྱག་འཚལ་ན་རང་རྒྱུད་ལ་ཡོད་པའི་སྐྱབས་འགྲོའི་སྡོམ་པ་མེད་</p><p>པ་གྱུར་གྱི་རེད་ཅེས་གསུངས་འདུག་པས་དེ་ཇི་ལྟར་ཡིན་ནམ།</p><p>བཀའ་ལན། དེ་ནི་ཕྱག་འཚལ་སྟངས་ལ་མི་འདྲ་བ་མི་ཡོང་ངམ། འཛམ་བུ་གླིང་</p><p>འདིའི་སྟེང་གི་ཆོས་ལུགས་ཚང་མ་མཐུན་ལམ་དགོས་ཞེས་ངོས་ནས་ཁ་ཞེ་གཉིས་</p><p>མེད་ཀྱི་ཐོག་ནས་འབོད་སྐུལ་བྱེད་ཀྱི་ཡོད། མཐུན་པོ་ཡོང་བ་དེ་ཡང་རང་འགར་ཁ་</p><p>མཁས་འདྲ་ཆགས་ཀྱི་ཐོག་ནས་ང་ཚོ་མཐུན་པོ་དགོས་ཞེས་ཁ་ནས་ཁྲི་འབུམ་མང་</p><p>པོ་ལབ་ཀྱང་ཕན་ཐོགས་མེད། དེ་ནི་སེམས་ཀྱི་ནང་ནས་གུས་བརྩི་ཡོད་པ་ཞིག་</p><p>བྱེད་དགོས་པ་ཡིན། དབྱིན་སྐད་ཀྱི་ཐོག་དད་པ་དང་གུས་བརྩི་གཉིས་ལ་ཆ་ཕྱེ་ནས་</p><p>རང་ཉིད་ཀྱི་ཆོས་ལ་དད་པ་བྱེད་པ་དང་། རང་གི་ཆོས་ལུགས་མ་ཡིན་པའི་ཆོས་</p><p>58༧གོང་ས་༧སྐྱབས་མགོན་ཆེན་པོ་མཆོག</p><p>ལུགས་གཞན་རྣམས་ལ་གུས་ཞབས་དང་བརྩི་བཀུར་བྱེད་དགོས། ང་ཚོའི་ལམ་རིམ་</p><p>གྱི་ནང་དུ་ཡང་དད་པ་དང་གུས་པ་ལ་དབྱེ་བ་ཕྱེ་ཡོད།</p><p>ངས་དབྱེ་བ་ཕྱེ་ལུགས་ནི། རང་ཉིད་ཀྱི་ཆོས་ལ་དད་པ་དང་། ཆོས་ལུགས་</p><p>གཞན་ལ་གུས་པ་བྱེད་དགོས། དཔེར་ན། ང་ཚོས་ཕ་མ་ལ་དྲིན་ལན་འཇལ་བའི་ཆེད་</p><p>དུ་གུས་པ་བྱེད་པ་དང་། བླ་མའི་ཡོན་ཏན་མཐོང་བའི་སྒོ་ནས་དད་པ་བྱེད་པ་ལྟར་རང་</p><p>ཉིད་ཀྱི་ཆོས་ལ་ཡིད་ཆེས་བྱས་ཏེ་དད་པ་བྱེད་པ་དང་། ཆོས་ལུགས་གཞན་རྣམས་</p><p>ལ། འཛམ་བུ་གླིང་འདིའི་ཐོག་གི་མི་ས་ཡ་དང་། བྱེ་བ་མང་པོར་སྔར་འདས་པའི་ལོ་སྟོང་</p><p>ཕྲག་མང་པོའི་རིང་ལ་ཕན་པ་དང་། མ་འོངས་པར་ལོ་མང་པོར་ཕན་ཐོགས་ཡོད་པ་</p><p>ལྟར་དེ་ལྟར་མཐོང་བའི་སྒོ་ནས་གུས་ཞབས་བྱེད་དགོས། ཧ་ཅང་ཡག་པོ་རེད་བསམ་</p><p>པའི་ཐོག་ནས་བསྟོད་ཅིང་ཡིད་རངས་ཀྱིས་གུས་བརྩི་བྱེད་དགོས། དེ་ལྟར་དད་གུས་</p><p>གཉིས་ལ་དབྱེ་བ་ཕྱེ་དགོས།</p><p>དེས་ན་རང་གི་སྟོན་པ་ལ་ཕྱག་འཚལ་སྐབས། རང་ལ་ཐར་པ་དང་ཐམས་ཅད་</p><p>མཁྱེན་པའི་གོ་འཕང་སྟོན་མཁན་གྱི་སྟོན་པ་ཁྱེད་ཀྱི་ལམ་ལ་བརྟེན་ནས་རང་རྒྱུད་ཀྱི་</p><p>ཉོན་མོངས་བག་ཆགས་དང་བཅས་པ་སྦྱོང་ཐུབ་པ་རྣམས་ཤེས་པའི་སྒོ་ནས་ཕྱག་</p><p>འཚལ་ལུགས་གཅིག་དང་། ཡེ་ཤུའི་བླ་མའམ་འཇི་སི་སི་ཁ་ཡེ་ཡིན་ནའང་འདྲ། མའེ་</p><p>རེ་ལྟ་བུ་གང་ཞིག་ཡིན་ཡང་དེ་དག་ལ་ངོས་ནས་ཕྱག་འཚལ་གྱི་མེད། འོན་ཀྱང་ཐལ་</p><p>མོ་སྦྱར་ནས་གུས་ཞབས་བྱེད་ཀྱི་ཡོད། གུས་ཞབས་བྱེད་སྐབས་ཀྱང་། ཁྱེད་རང་གི་</p><p>ཆོས་ལུགས་ཀྱི་ཐོག་ནས་གོང་ཞུས་ལྟར་འཛམ་བུ་གླིང་འདིའི་ཐོག་མི་ས་ཡ་མང་པོར་</p><p>རེ་བ་དང་ཡིད་ཆེས་སྦྱིན་པ་དང་། མ་རབས་བྱེད་མཁན་ཡོད་ཀྱང་སྤྱི་ཡོངས་ཀྱི་ཆ་</p><p>59བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ནས་བཟང་པོའི་སྤྱོད་པ་དང་ཡ་རབས་ཀྱི་ལམ་སྟོན་བྱེད་ཀྱི་ཡོད་ལ། བསླབ་བྱ་རྒྱག་</p><p>གི་ཡོད་པས་དེ་དག་གི་བཀའ་དྲིན་རྗེས་སུ་དྲན་པའི་ཐོག་ནས་ཡིད་རངས་བྱས་ཏེ་</p><p>ཡག་པོ་རེད་བསམ་པ་བཅས་འདི་ལྟར་ལབ་ཀྱི་ཡོད།</p><p>ཡང་དགག་བྱ་ཡོད་ན་ཐལ་མོ་སྦྱར་བ་ལས་ཕྱག་མ་འཚལ་ཀྱང་འགྲིགས་པ་</p><p>ཡིན། དགག་བྱ་མེད་ན་ཕྱག་འཚལ་བ་དེས་སེམས་ནང་སྐྱབས་ལ་གཉིས་འཛིན་གྱི་</p><p>སྐད་ཆ་གང་ཡང་མེད་པར། སྐྱབས་གནས་དེ་དང་དེ་དག་དང་། ཆོས་ལུགས་དེ་དང་</p><p>དེས་ཀྱང་གཞན་ཕན་རྒྱ་ཆེན་པོ་བྱུང་ཡོད་པར་བསམ་བློ་བཏང་ནས་ཡིད་རངས་</p><p>དང་། བཀའ་དྲིན་རྗེས་སུ་དྲན་པའི་ཐོག་ནས་གུས་པས་བཏུད་ན་མི་འགྲིགས་པ་གང་</p><p>ཡང་མེད།</p><p>འདི་ལྟར་ཡོང་བ་ལ་ཕྱི་ནང་གི་ཁྱད་པར་ཤེས་དགོས་པ་ཡིན། སྐྱབས་འགྲོ་ཞེས་</p><p>པ་དེ་ཡང་། སངས་རྒྱས་ལ་སྐྱབས་སུ་མཆི། ཆོས་ལ་སྐྱབས་སུ་མཆི། དགེ་འདུན་ལ་</p><p>སྐྱབས་སུ་མཆིའོ། །ཞེས་ལབ་པ་ཙམ་གྱིས་ནང་པར་འགྲོ་མིན་ཐེ་ཚོམ་ཡིན། སྔར་</p><p>ང་ཚོ་ལྷ་སར་ཡོད་པའི་སྐབས་རྒྱ་མི་སྐད་སྒྱུར་བ་བོད་སྐད་ཤེས་མཁན་རྣམས་ལ་</p><p>འདི་རེད་དམ་ཞེས་དྲིས་ཚེ། དཀོན་མཆོག་གསུམ་རེད་ཅེས་མནའ་སྐྱེལ་གྱི་ཡོད། དེ་</p><p>ནི་ཁ་ནས་དཀོན་མཆོག་གསུམ་ཞེས་ལབ་པ་ལས། སེམས་ནང་ཡིད་ཆེས་གང་</p><p>ཡང་མེད། དེས་ན་སྐྱབས་འགྲོ་ཞེས་པ་དེ་ཡང་། སངས་རྒྱས་ལ་སྐྱབས་སུ་མཆི།</p><p>ཆོས་ལ་སྐྱབས་སུ་མཆི། དགེ་འདུན་ལ་སྐྱབས་སུ་མཆིའོ། །ཞེས་ཚིག་ཙམ་བཏོན་</p><p>པས་ཕལ་ཆེར་སྐྱབས་འགྲོར་འགྲོ་གི་མ་རེད།</p><p>ནམ་རྒྱུན་ཕྱི་ནང་གི་ཁྱད་པར་སྐྱབས་འགྲོས་འབྱེད་པ་དང་། ལྟ་བས་འབྱེད་པ་</p><p>60༧གོང་ས་༧སྐྱབས་མགོན་ཆེན་པོ་མཆོག</p><p>ཞེས་གསུང་རྒྱུན་དུ་ཡོད། ཀུན་མཁྱེན་འཇམ་དབྱངས་བཞད་པའི་གྲུབ་མཐའི་རྩ་བ་</p><p>ལས།</p><p>བདག་ལྟའི་ཞེན་ཡུལ་སྒྲུབ་འགོག་ཕྱི་ནང་གཉིས། །</p><p>ཞེས་གསུངས་ཡོད། འོན་ཀྱང་བསམ་བློ་ཡག་པོ་ཞིག་བཏང་ན། ཕྱི་ནང་གི་ཁྱད་</p><p>པར་སྐྱབས་འགྲོས་འབྱེད་ཅེས་ལབ་ཐུབ་ཀྱི་རེད། གང་ལགས་ཤེ་ན། སངས་རྒྱས་</p><p>དཀོན་མཆོག་དང་། ཆོས་དཀོན་མཆོག དགེ་འདུན་དཀོན་མཆོག་ཅེས་པ་རྣམས་ནི་</p><p>གཙོ་བོ་སངས་རྒྱས་སུ་བྱེད་པའི་བྱེད་ཆོས་དང་། དགེ་འདུན་དུ་བྱེད་པའི་བྱེད་ཆོས་</p><p>ཞེས་རྟོགས་པའི་ཡོན་ཏན་གྱི་ཐོག་ནས་སངས་རྒྱས་དཀོན་མཆོག་དང་། དགེ་འདུན་</p><p>དཀོན་མཆོག་ཏུ་བཞག་གི་ཡོད་པ་ལས། རྟག་པ་རང་བྱུང་གི་སངས་རྒྱས་འཕགས་</p><p>པ་བཤད་ཀྱི་མེད། དེས་ན་ཆོས་དཀོན་མཆོག་ལ་གོ་བ་ཆགས་པ་དང་། ཆོས་དཀོན་</p><p>མཆོག་ལ་དད་པ་སྐྱེས། གཞི་ནས་འགོག་ལམ་གྱིས་བསྡུས་པའི་ཆོས་དཀོན་མཆོག་</p><p>ལ་ངོ་མཚར་སྐྱེ་བ་དང་། འགོག་ལམ་གྱི་བསྡུས་པའི་ཆོས་དཀོན་མཆོག་ལ་ཡིད་</p><p>ཆེས་རྙེད། དེ་རྒྱུད་ལྡན་གྱི་འཕགས་པའི་གང་ཟག་ལ་དད་པ་སྐྱེས་ཤིང་ཡིད་ཆེས་</p><p>རྙེད། དེ་ལྟ་བུའི་སློབ་པའི་དགེ་འདུན་དེ་སློབ་པ་མཐར་སོན་པའི་གནས་སྐབས་ཀྱི་མི་</p><p>སློབ་པའི་དགེ་འདུན་ལའང་དད་པ་སྐྱེ་བ་བཅས་འདི་ལྟར་འགྲོ་དགོས་པ་ཡིན། ངོས་</p><p>ཀྱི་པཎ་གྲུབ་བཅུ་བདུན་གྱི་གསོལ་འདེབས་ཀྱི་མཇུག་ཏུ།</p><p>གཞི་ཡི་གནས་ཚུལ་བདེན་གཉིས་དོན་རྟོགས་ཤིང་། །</p><p>བདེན་བཞིས་འཁོར་བར་འཇུག་ལྡོག་ཇི་བཞིན་ངེས། །</p><p>ཚད་མས་དྲངས་པས་སྐྱབས་གསུམ་དད་པ་བརྟན། །</p><p>61བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཐར་ལམ་རྩ་བ་ཚུགས་པར་བྱིན་གྱིས་རློབས། །</p><p>ཞེས་འཁོད་ཡིན། བདེན་བཞིའི་རྣམ་གཞག་ལ་བསམ་བློ་ཡག་པོ་ཞིག་བཏང་སྟེ་</p><p>ངེས་པ་རྙེད་སྐབས་ལམ་གྱི་བདེན་པར་དད་པ་སྐྱེ་བ་དང་། དེའི་ཡོན་ཏན་མཐོང་</p><p>སྐབས་རྒྱུད་ལྡན་གྱི ་ གང་ཟག་འཕགས་པའི ་ དགེ ་ འདུན་ལའང་དད་པ་སླེ བ ས་པ་</p><p>བཅས་འདི་ལྟ་བུའི་འགོག་ལམ་གྱི་ཆོས་གཉིས་ལ་དད་པ་ཡག་པོ་ཞིག་སྐྱེ་བ་ལ་སྤྱིར་</p><p>མ་རིག་པའམ་ཀུན་འབྱུང་ལས་ཉོན་གཉིས་བཤད་པའི་ཉོན་མོངས་དང་། ཉོན་མོངས་</p><p>ཀྱི་ནང་ནས་དུག་རྩ་གཏི་མུག་དང་། གཏི་མུག་ཅེས་པ་ནི་འཁྲུལ་པའི་བློ་ཕྱིན་ཅི་ལོག་</p><p>གི་བློ་ཡིན་པ་དང་། མ་རིག་པ་ཡིན་པ་འདི་དག་ཤེས་དགོས་པ་ཡིན། བློ་གང་ཞིག་མ་</p><p>རིག་པ་ཡིན་པ་ཤེས་པ་ལ། བློ་དེས་ཇི་ལྟར་བཟུང་བའི་དོན་དེ་དོན་ལ་གནས་ཡོད་</p><p>མེད་ལ་བསམ་བློ་གཏོང་དགོས་པ་ཡིན།</p><p>དེ་ལྟར་ཡིན་སྟབས་སྟོང་པ་ཉིད་ཀྱི་ལྟ་བ་ལ་དཔྱད་པ་བྱས་ཏེ་བདེན་འཛིན་གྱིས་</p><p>ཇི་ལྟར་བཟུང་བ་ལྟར་དོན་ལ་མེད་པ་དེ་སྟོང་ཉིད་ཀྱི་ལྟ་བས་བསྒྲུབ་དགོས་པ་ཡིན།</p><p>མཐར་ཐུག་དཔྱོད་པའི་རིག་ཤེས་ཀྱི་རྙེད་དོན་ཞེས་པ་ལྟར་མཐར་ཐུག་དཔྱོད་པའི་</p><p>རིག་ཤེས་ཀྱི་རྙེད་དོན་གྱི་དོན་དམ་བདེན་པ་དེ་ཤེས་ཡོང་ན༑ དེ་ནི་དངོས་གནས་</p><p>རེད་འདུག་བསམ་པ་ཞིག་བློ་ལ་བྱུང་ན། ད་ལྟ་ང་རང་ཚོའི་བློས་དོན་གྱི་ངོས་ནས་</p><p>ཡོད་པ་ཞིག་སྣང་བ་ལྟར་དུ་འཛིན་པའི་བློ་དེ་ཕྱིན་ཅི་ལོག་གི་བློ་ཞིག་ཡིན་པ་གཞི་</p><p>ནས་ཤེས་ཡོང་བ་དང་། དེ་ཕྱིན་ཅི་ལོག་གི་བློ་ཞིག་ཡིན་པ་ཤེས་པ་ཙམ་དུ་མ་ཟད།</p><p>བློ་དེ་ལ་རྒྱབ་རྟེན་གྱི་ཚད་མ་མེད་པའང་ཤེས་ཡོང་བ་ཡིན། དེའི་ལྡོག་ཕྱོགས་རང་</p><p>བཞིན་མེད་པར་ངེས་པའི་བློ་དེ་ལ་རྒྱབ་རྟེན་ཚད་མ་ཡོད་པ་ཤེས་ཡོང་བ་ཡིན། དེས་</p><p>62༧གོང་ས་༧སྐྱབས་མགོན་ཆེན་པོ་མཆོག</p><p>ན་རྒྱབ་རྟེན་གྱི་ཚད་མ་ཡོད་པའི་བློ་དེ་གོམས་ཡོང་ན་རྒྱབ་རྟེན་མེད་པའི་བློ་དེ་ལ་</p><p>གནོད་པ་ཙམ་དུ་མ་ཟད་རིམ་གྱིས་མཐུ་ཇེ་ཆུང་དུ་གཏོང་ཐུབ་པ་ཡིན། དེ་རྗེས་</p><p>འགོག་པའི་བདེན་པ་ཞེས་པ་ཞིག་ཡོང་ས་རེད་བསམ་པ་ཞིག་བློ་ལ་སླེབས་ཡོང་བ་</p><p>ཡིན།</p><p>དེས་ན་གཞི་བདེན་པ་གཉིས་ཤེས་པའི་ཐོག་ནས་བདེན་བཞིའི་རྣམ་གཞག་དེ་</p><p>ཆ་ཚང་ཤེས་ཐུབ་པ་ཞིག་ཡོང་བ་ཡིན། དེ་མིན་སྡུག་བསྔལ་ཡོད་པ་དེ་ཙམ་ངོ་སྤྲོད་</p><p>དགོས་དོན་མེད། འོན་ཀྱང་གསུམ་པ་འགྱུར་བའི་སྡུག་བསྔལ་དང་། ཁྱབ་པ་འདུ་བྱེད་</p><p>ཀྱི་སྡུག་བསྔལ་གཉིས་དེ་གཉིས་ངོ་སྤྲོད་དགོས་པ་ཡིན། ཀུན་འབྱུང་ལས་ཞེས་པ་</p><p>འདི་ཕྱི་རོལ་མུ་སྟེགས་པས་ཀྱང་བཤད་ཀྱི་ཡོད། ལྷག་དོན་གཅེར་བུ་བས་ཧ་ལས་</p><p>དགོས་པ་བཤད་ཀྱི་ཡོད། འོན་ཀྱང་ཉོན་མོངས་དང་། ལྷག་པར་ཉོན་མོངས་ཀྱི་ནང་</p><p>ནས་བདག་འཛིན་ཞེས་པ་དེའི་ཐོག་ཏུ་སླེབས་སྐབས། ནང་པའི་ཆོས་ཀྱི་བདག་མེད་</p><p>ཅེས་པའི་སྐད་ཆ་དེ་དང་འབྲེལ་ནས་བདག་འཛིན་ཤེས་དགོས་པ་ལས། རང་དགར་</p><p>བདག་འཛིན་ཞེས་པ་དེ་ཤེས་ཐུབ་ཐབས་མེད། དེས་ན་གཞི་བདེན་པ་གཉིས་ཀྱི་རྣམ་</p><p>གཞག་ཤེས་པའི་ཐོག་ནས་བདེན་བཞིའི་རྣམ་གཞག་ཤེས་པ་ཞིག་དང་། བདེན་</p><p>བཞིའི་རྣམ་གཞག་ཤེས་པའི་ཐོག་ནས་འགོག་ལམ་གྱིས་བསྡུས་པའི་ཆོས་དཀོན་</p><p>མཆོག་དང་། དེ་སྟོན་མཁན་གྱི་སྟོན་པ་ལའང་དད་པ་སླེབས་པ་དང་། དེ་ཚུལ་བཞིན་</p><p>དུ་སྒྲུབ་པའི་དགེ་འདུན་ལ་དད་པ་སླེབས་པ། སྟོན་པ་སྒྲུབ་བྱེད་དེ་ཡང་ལམ་བདེན་</p><p>དང་། དགེ་འདུན་སྒྲུབ་བྱེད་དེ་ཡང་ལམ་བདེན། དགེ་འདུན་དང་སྟོན་པའི་ཁྱད་ཆོས་</p><p>གཙོ་བོ་སྟོན་མཁན་ནི་མཐོང་སྤང་སྤངས་པའི་བྲལ་བའི་ཡོན་ཏན་ནས་བཟུང་སྟེ་སྒྲིབ་</p><p>63བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>གཉིས་སྤངས་པའི་བྲལ་བའི་ཡོན་ཏན་བར་དུ་སླེབས་ཡོང་གི་ཡོད། དེས་ན་སྐྱབས་</p><p>འགྲོ་རྣམ་དག་ཅིག་ཡོང་བ་ལ་ནང་པའི་ལྟ་བ་དེ་མ་ཤེས་ན་ཡོང་ཐབས་མེད་དོ།། །།</p><p>རྣམ་ཤེས་ཀྱི་ཉེར་ལེན་ལ་རྣམ་ཤེས་དགོས་མིན།</p><p>དྲི་བ། ྋགོང་ས་ྋསྐྱབས་མགོན་ཆེན་པོ་མཆོག་ལ་འཚམས་འདྲིའི་བཀྲ་ཤིས་</p><p>བདེ་ལེགས་ཞུ་བ་དང་ཆབས་ཅིག གུས་པས་བཀའ་འདྲི་ཞུ་རྒྱུར། ང་ཚོས་ནམ་རྒྱུན་</p><p>རྣམ་ཤེས་ཀྱི་ས་བོན་དེ་ལྡན་མིན་འདུ་བྱེད་ཡིན། རྒྱུ་མཚན་གང་ཞེ་ན། ས་བོན་ཡིན་</p><p>ན་ལྡན་མིན་འདུ་བྱེད་ཡིན་པས་ཁྱབ་ཅེས་གསུང་གི་འདུག དཔལ་ལྡན་ཆོས་གྲགས་</p><p>ཀྱིས་མཛད་པའི་རྣམ་འགྲེལ་རྩ་བ་ལས།</p><p>རྣམ་ཤེས་མིན་པ་རྣམ་ཤེས་ཀྱི། །</p><p>ཉེར་ལེན་མིན་པའི་ཕྱིར་ཡང་འགྲུབ། །</p><p>ཅེས་གསུངས་པ་དེ་ལ་དོགས་གཅོད་ཅིག་གནང་རོགས་ཞུ།</p><p>བཀའ་ལན། རྣམ་འགྲེལ་ནང་མྱུ་གུའི་ས་བོན་ནས་དེ་ལྡན་མིན་འདུ་བྱེད་རེད་</p><p>ཅེས་གསུངས་འདུག་གམ། དེ་ལྟར་ཧ་ལམ་གསུངས་མེད། ས་བོན་དང་འབྲས་བུ་</p><p>ཞེས་ལབ་ན། དེ་གཉིས་འདུས་བྱས་རེད། ས་བོན་དང་འབྲས་བུ་སྤྱི་ཡོངས་ནས་</p><p>བཤད་ན། དེ་གཟུགས་དང་ཤེས་པ་གང་ཡིན་ཞེ་ན། དེ་ནི་སྤྱི་ཐོག་ནས་ལབ་པ་</p><p>ཞིག་ཡིན། སྤྱིའི་ཐོག་ནས་བསམ་བློ་བཏང་ན། ལྡན་མིན་འདུ་བྱེད་རེད་ཅེས་ལབ་</p><p>དགོས་པ་ལས། དེ་མིན་མྱུ་གུའི་ས་བོན་ནས་ལྟ་བུའམ་ནས་ཀྱི་མྱུ་གུའི་ས་བོན་ནས་</p><p>ལྟ་བུ་ལྡན་མིན་འདུ་བྱེད་རེད་ཅེས་སུས་ཀྱང་མི་ལབ་པ་ཡིན།</p><p>ཡང་ཁྱེད་རང་གི་ས་བོན་ཞེས་པ་དེ་ཉོན་མོངས་ཀྱི་ས་བོན་ནམ་ཉོན་མོངས་ཀྱི་</p><p>64༧གོང་ས་༧སྐྱབས་མགོན་ཆེན་པོ་མཆོག</p><p>བག་ཆགས་ལ་ལབ་ན། དེ་ནི་ལྡན་མིན་འདུ་བྱེད་ཀྱི་ཐོག་ཏུ་འགྲོ་གི་ཡོད། དེ་ནི་ནང་</p><p>པའི་གྲུབ་མཐའི་ནང་དུ་འགྲོ་དགོས་པས་རྙོག་དྲ་ཚ་པོ་རེད། བག་ཆགས་བགོ་གཞི་</p><p>ཀུན་གཞིའི་རྣམ་ཤེས་ཞེས་པ་དང་། དེ་བཞིན་མཚན་གཞིའི་ཡིད་ཀྱི་རྣམ་ཤེས་ཞེས་</p><p>སོགས་ནི་རྙོག་དྲ་ཚ་པོ་དེ་དག་ནི་བག་ཆགས་དང་། བག་ཆགས་བགོ་གཞི། བག་</p><p>ཆགས་ཀྱི་ངོ་བོ་གང་འདྲ་ལ་འཇོག་མིན་སོགས་ནི་ཏོག་ཙམ་རྙོག་དྲ་ཚ་པོ་རེད་འདུག</p><p>རྣམ་འགྲེལ་གྱི་ཚིག་དོན་ནི། འགྱུར་བའི་རང་བཞིན་གྱི་ཆོས་ཡིན་ན་མི་རྟག་པ་</p><p>ཡིན་དགོས་ཤིང་། དེ་ལྟར་ཐག་ཆོད་པ་རེད། མི་རྟག་པ་ཞེས་པ་དེ་རྒྱུན་གྱི་མི་རྟག་</p><p>པའམ་རགས་པའི་མི་རྟག་པ་གཅིག་དང་། སྐད་ཅིག་སྐད་ཅིག་གིས་འཇིག་པའི་ཕྲ་</p><p>བའི་མི་རྟག་པ་གཅིག སྐད་ཅིག་སྐད་ཅིག་གིས་འཇིག་པའི་ཕྲ་བའི་མི་རྟག་པའི་རང་</p><p>བཞིན་མེད་ན། རྒྱུན་གྱིས་འཇིག་པའི་མི་རྟག་པ་འཇོག་མི་ཤེས་པ་ཡིན། རགས་པའི་</p><p>མི་རྟག་པ་ཡོང་མི་ཐུབ་ཅིང་། རགས་པའི་མི་རྟག་པ་ཡོང་བའི་གཞི་རྩ་ནི་ཕྲ་བའི་མི་</p><p>རྟག་པའི་ཐོག་ནས་ཡོང་བ་ཡིན། སྐད་ཅིག་སྐད་ཅིག་གིས་འཇིག་པའི་ཕྲ་བའི་མི་རྟག་</p><p>པ་དེ་གློ་བུར་བའི་རྒྱུ་རྐྱེན་གཞན་ཞིག་གམ་རྒྱུ་གསུམ་པ་ཞིག་གིས་རྒྱུ་རྐྱེན་བྱས་</p><p>ནས་འཇིག་པ་མིན། སྐྱེ་བྱེད་ཀྱི་རྒྱུ་རང་ཉིད་ཀྱིས་འཇིག་པའི་བདག་ཉིད་དུ་སྐྱེ་ཡོང་</p><p>གི་ཡོད། དེས་ན་རྒྱུ་ཡི་གཞན་དབང་ཅན་ཞེས་གསུང་གི་ཡོད། རྒྱུ་དེ་ལ་ཉེར་ལེན་གྱི་</p><p>རྒྱུ་དང་། ལྷན་ཅིག་བྱེད་རྐྱེན་གྱི་རྒྱུ་སོགས་ནི་བསྡུས་གྲྭའི་ནང་དུ་ཡོད།</p><p>དེ་བཞིན་ཕྱི་ཡི་རྒྱུ་འབྲས་ལའང་ཉེར་ལེན་གྱི་རྒྱུ་དང་། ལྷན་ཅིག་བྱེད་རྐྱེན་གྱི་</p><p>རྒྱུ་གཉིས་ཡོད། ནང་གི་ལུས་ལྟ་བུར་ཆ་བཞག་ཀྱང་། ཉེར་ལེན་གྱི་རྒྱུ་དང་། ལྷན་</p><p>ཅིག་བྱེད་རྐྱེན་གྱི་རྒྱུ་གཉིས་ཡོད་ལ། ནང་གི་རྣམ་ཤེས་ཏེ་མིག་གི་རྣམ་པར་ཤེས་པ་</p><p>65བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ལྟ་བུར་ཆ་བཞག་ཀྱང་། ལྷན་ཅིག་བྱེད་རྐྱེན་བདག་རྐྱེན་མིག་གི་དབང་པོ་ལ་སོགས་</p><p>པ་དང་། དེའི་ཉེར་ལེན་གྱི་རྒྱུ་ཞེས་ལབ་སྐབས། འབྲས་བུའི་རང་བཞིན་ལ་འགྱུར་</p><p>འགྲོ་མཁན་ཞིག་ལ་ཉེར་ལེན་གྱི་རྒྱུ་ཞེས་ལབ་ཀྱི་ཡོད། དེས་ན་འབྲས་བུ་ཤེས་པ་</p><p>གསལ་རིག་ཙམ་ལས་གཟུགས་སུ་མ་གྲུབ་ཅིང་། དབྱིབས་དང་ཁ་དོག་མེད་པ་ཞིག་</p><p>ཡིན་སྟབས། དེའི་ངོ་བོར་འགྱུར་མཁན་གྱི་ཉེར་ལེན་གྱི་རྒྱུ་དེ་ཉིད་དེ་དང་རིགས་</p><p>མཐུན་པ་ཞིག་དགོས་པ་ཡིན། དེར་བརྟེན་གསལ་རིག་ཙམ་གྱི་བདག་ཉིད་དུ་གྱུར་</p><p>པའི་འབྲས་བུའི་ཆོས་གཅིག་གི་ཉེར་ལེན་གྱི་རྒྱུ་དེ་གསལ་རིག་ཙམ་གྱི་བདག་ཉིད་</p><p>ཅན་གྱི་ཆོས་ཤིག་གི་མ་གཏོགས་ཡོང་ཐབས་མེད། དེས་ན། རྣམ་འགྲེལ་ལས།</p><p>རྣམ་ཤེས་མིན་པ་རྣམ་ཤེས་ཀྱི། །</p><p>ཉེར་ལེན་མིན་པའི་ཕྱིར་ཡང་འགྲུབ། །</p><p>ཅེས་པའི་རྣམ་ཤེས་སྐད་ཅིག་སྔ་མ་སྔ་མ་དེ་གསུང་གི་ཡོད། དེར་བརྟེན་མངལ་</p><p>དུ་ཉིང་མཚམས་སྦྱར་མ་ཐག་པའི་རྣམ་པར་ཤེས་པ་སྐད་ཅིག་དང་པོ་དེ་རྣམ་པར་</p><p>ཤེས་པ་རེད། རྒྱུ་ལས་སྐྱེས་པ་ཡང་རེད། དེའི་ཉེར་ལེན་གྱི་རྒྱུ་གང་ཞིག་ཡིན་ཞེ་ན།</p><p>དེའི་སྔོན་གྱི་ཤེས་པའི་རྒྱུན་ཞིག་འཇོག་རྒྱུ་ལས་འོས་མེད། དེས་ན་ངས་ནམ་རྒྱུན་</p><p>ལམ་གཙོའི་ཚིག་དེ་འདི་ལྟར་དུ་སྦྱར་ནས་བཀྲལ་ན་ཡག་པོ་འདུག</p><p>ལས་འབྲས་མི་བསླུ་འཁོར་བའི་སྡུག་བསྔལ་རྣམས། །</p><p>ཡང་ཡང་བསམས་ན་ཕྱི་མའི་སྣང་ཤས་ལྡོག །</p><p>ཅེས་པའི་ཚིག་དེའི་ཚིག་གཅིག་ཁ་སྒྱུར་བྱས་ཏེ། རྒྱུ་འབྲས་མི་བསླུ་བ་བསམ་</p><p>པའི་སྒོ་ནས་སྐྱེ་བ་སྔ་ཕྱི་བསྒྲུབས་ཤིང་། སྐྱེ་བ་སྔ་ཕྱིའི་བདེ་སྡུག་ནི་སྤྱོད་འཇུག་ལས།</p><p>66༧གོང་ས་༧སྐྱབས་མགོན་ཆེན་པོ་མཆོག</p><p>ཐོག་མེད་བདེ་སྡུག་ལས་ལས་ཡིན། །</p><p>ཞེས་གསུངས་ཡོད། དེས་ན་བདེ་སྡུག་ནི་ལས་རྒྱུ་འབྲས་ཀྱི་དབང་གིས་བྱུང་</p><p>བར་བཤད་ན་ལས་འབྲས་མི་བསླུ་བའི་སྔོན་དུ་རྒྱུ་འབྲས་མི་བསླུ་བ་དེ་སྔོན་དུ་གཏན་</p><p>ལ་ཕབ་དགོས་པ་ཡིན། འདི་ཡང་ཧ་ཅང་རྙོག་དྲ་ཚ་པོ་རེད། ཕྱི་ནང་གི་རྒྱུ་འབྲས་འདི་</p><p>ཐམས་ཅད་ལས་ཀྱིས་བྱས་པ་ཡིན་མིན་ཐེ་ཚོམ་ཡིན། དཔེར་ན། ཆོས་ཉིད་ཀྱི་</p><p>སྟོབས་ཀྱིས་བྱུང་བ་ལས། དེ་བཞིན་གཤེགས་པའི་འཕྲིན་ལས་ཀྱིས་བྱུང་བ་མིན་ལ།</p><p>སེམས་ཅན་གྱི་ལས་ཀྱི་དབང་གིས་ཀྱང་བྱུང་བ་མིན་ཞེས་གསུངས་ཡོད། དཔེར་ན།</p><p>རྣམ་ཤེས་ཀྱི་ཉེར་ལེན་ལ་རྣམ་ཤེས་དགོས་པ་ནི་ཆོས་ཉིད་ཡིན་པ་ལས། དེ་ལ་ལས་</p><p>ཀྱི་སྐད་ཆ་གང་ཡང་མེད། དེས་ན་རྒྱུ་འབྲས་མང་པོ་ཞིག་ཆོས་ཉིད་ཀྱི་དབང་གིས་</p><p>ཡོང་བ་ལས། ལས་འབྲས་ཀྱི་སྐད་ཆ་ཕལ་ཆེར་མ་རེད་བསམ་གྱི་འདུག ཆོས་ཀྱི་</p><p>ཡོང་བ་གཅིག་གི་ནང་དུ་བདེ་སྡུག་གི་ཕན་གནོད་འདྲེན་པ་ཞིག་སླེབས་ཡོང་སྐབས་</p><p>གཞི་ནས་ལས་དང་འབྲེལ་བ་ཡོད་པ་ཞིག་ཡིན། དེར་བརྟེན་སྤྱོད་འཇུག་ལས། ཕྱིའི་</p><p>དངོས་པོ་རྣམས་རང་ཉིད་ཀྱི་རྒྱུ་སྔ་མ་སྔ་མ་ལས་བྱུང་བ་རེད་ཅེས་གསུངས་ཡོད། དེ་</p><p>ཡང་སྤྱོད་འཇུག་ལས།</p><p>ཤེས་པ་ཤེས་བྱ་ལས་སྐྱེ་དང་། །</p><p>ཐོག་མེད་བདེ་སྡུག་ལས་ལས་ཡིན། །</p><p>དེ་བས་གང་ཞིག་ཡིན་པ་སྨོས། །</p><p>ཞེས་དབྱེ་བ་ཕྱེ་གནང་ཡོད། སྤྱིར་བཏང་ཆོས་ཉིད་ལ་རྒྱུ་དང་རྐྱེན་གྱི་འགྲོ་</p><p>སྟངས་གཅིག་དང་། བདེ་སྡུག་གི་སྟེང་དུ་སླེབས་སྐབས་ལས་དང་འབྲེལ་བ་ཡོད་པ་</p><p>67བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཞིག་ཡིན། དེ་ལ་བསམ་བློ་གཏོང་རྒྱུ་འདུག བདེ་སྡུག་ཅེས་ལབ་ན་ཚོར་བའམ་</p><p>མྱོང་བ་ཡིན་ཞིང་། དེས་ན་མྱོང་བའི་བདག་ཉིད་དུ་གྱུར་པའི་མྱུ་གུ་དེའི་རྒྱུ་ལ་ཀུན་</p><p>སློང་གི་ཁྱད་པར་འབྲེལ་བའི་རྒྱུ་གཅིག་གིས་བྱེད་དགོས་པ་ཞིག་ཡིན། དེས་ན་ཐོག་</p><p>མ་མེད་པ་ནས་ཡོང་བའི་བདེ་སྡུག་དེ་ལས་ཀྱི་དབང་གིས་བྱུང་བ་རེད། བདེ་སྡུག་</p><p>མྱོང་བྱེད་ཀྱི་ཤེས་པ་དེ་ཆོས་ཉིད་ཀྱི་དབང་གིས་བྱུང་བ་རེད་ཅེས་ལབ་པ་ལས།</p><p>ལས་ཀྱི་དབང་གིས་བྱུང་བ་རེད་མི་ལབ་པ་ཡིན། དེར་བརྟེན་རྒྱུ་འབྲས་ཡོད་དོ་ཅོག་</p><p>ལས་འབྲས་ཕལ་ཆེར་མིན། དེ་ལ་དབྱེ་བ་ཕྱེ་དགོས་པ་ཡིན།</p><p>གོང་དུ་ལམ་གཙོའི་སྐོར་ལབ་པ་ལྟར། རྒྱུ་འབྲས་མི་བསླུ་ཞེས་པ་དེར་བསམ་</p><p>བློ་ཞིག་བཏང་། དེ་ལ་འཁོར་བར་མཐའ་མ་ཡོད་མེད་དེ་ཡང་གཅིག་སླེབས་ཡོང་བ་</p><p>ཡིན། གང་ལྟར་ཤེས་པའི་རྒྱུན་ལ་ཐོག་མ་མེད་པ་དང་། མཐའ་མ་མེད་པ་ཞིག་སླེབས་</p><p>ཡོང་བ་ཡིན། དེ་ལྟར་རྒྱུ་འབྲས་མི་བསླུ་བ་བསམ་པའི་ཐོག་ནས་སྐྱེ་བ་སྔ་ཕྱི་སྒྲུབ་པ་</p><p>དང་། དེ་རྗེས་སྐྱེ་བ་སྔ་ཕྱིའི་སྐབས་ཀྱི་བདེ་སྡུག་དེ་དག་ནི༑</p><p>ཐོག་མེད་བདེ་སྡུག་ལས་ལས་ཡིན། །</p><p>ཞེས་གསུངས་པ་ལྟར་ལས་འབྲས་མི་བསླུ་བའི་ཆ་ནས་སྡུག་བསྔལ་བའི་རང་</p><p>བཞིན་ཡིན་པ་དེ་བསམ་དགོས། དེས་ན་སྡུག་བསྔལ་གྱི་རྒྱུ་མ་ཟད་ཀྱི་བར་དུ་སྡུག་</p><p>བསྔལ་ཟད་ཀྱི་མ་རེད་ཅེས་དང་། སྡུག་བསྔལ་གྱི་རྒྱུ་རྩ་བ་མ་རིག་པ་རེད། མ་རིག་པ་</p><p>མ་ཟད་བར་དུ་སྡུག་བསྔལ་གྱི་གཞན་དབང་ཅན་རེད་ཅེས་འདུ་བྱེད་ཀྱི་སྡུག་བསྔལ་</p><p>ངོ་སྤྲོད་བྱེད་ཀྱི་ཡོད། ལམ་གཙོ་རྣམ་གསུམ་ལས།</p><p>ལས་འབྲས་མི་བསླུ་འཁོར་བའི་སྡུག་བསྔལ་རྣམས། །</p><p>68༧གོང་ས་༧སྐྱབས་མགོན་ཆེན་པོ་མཆོག</p><p>ཡང་ཡང་བསམ་ན་ཕྱི་མའི་སྣང་ཤས་ལྡོག །</p><p>ཅེས་གསུངས་པ་ལྟར་རྒྱུ་འབྲས་མི་བསླུ་བའི་བསམ་བློ་ཞིག་སྔོན་དུ་མ་བཏང་</p><p>ཞིང་། སྐྱེ་བ་སྔ་ཕྱི་བསྒྲུབ་རྒྱུ་དེ་དག་བློ་ལ་མ་ཤར་ན། ལས་འབྲས་མི་བསླུ་བའི་སྐོར་</p><p>གྱི་སྐད་ཆ་བཤད་སའི་གཞི་རྩ་མེད་པ་ལྟ་བུ་ཡིན། འདི་ལྟར་བསམ་བློ་གཏོང་རྒྱུ་དེར་</p><p>གནད་འགག་ཅིག་མེད་དམ་སྙམ་མོ།། །།</p><p>69ཉིན་གཉིས་པའི་བཀའ་ཆོས།</p><p>ཤེས་བྱ་གཞི་ཡི་གནས་ལུགས།</p><p>དེ་རིང་ཆོས་འབྲེལ་བྱ་རྒྱུ་ནི་ཁ་སང་བཀའ་མོལ་བྱུང་བ་ལྟར། ནང་པ་སངས་</p><p>རྒྱས་པའི་ཆོས་ནས་གསུངས་པའི་གཞི་དངོས་པོའི་གནས་ཚུལ་དང་། གཞི་ཡི་</p><p>གནས་ཚུལ་དེ་ལ་ལྟ་བས་ལྟ་སྟངས་གང་འདྲ་ཞིག་ཡོད་མེད་ཀྱི་སྐོར་ནི་ལྟ་གྲུབ་ཡིན་</p><p>ལ། དཔེར་ན། ཤེས་བྱ་གཞི་ཡི་གནས་ཚུལ་ལ་རྟག་དངོས་གཉིས་དང་། དེའི་ནང་</p><p>ནས་དངོས་པོ་ལ་གཟུགས་ཤེས་ལྡན་མིན་འདུ་བྱེད་གསུམ་ཞེས་གསུངས་ཡོད།</p><p>ཤེས་པ་ཞེས་ཟུར་དུ་བཏོན་ནས་ལབ་དགོས་དོན་ནི། ཕྱི་གཟུང་བ་དང་ནང་འཛིན་</p><p>པ་ཞེས་ཕྱི་གཟུང་བས་རྐྱེན་བྱས་ཏེ་ཤེས་པས་ཡུལ་རིག་པའི་རིག་པ་འདྲ་མིན་སྐྱེ་</p><p>ཡོང་གི་ཡོད། ང་ཚོས་བདེ་བ་དང་སྡུག་བསྔལ་ཞེས་ལབ་པ་ནི། ཚོར་བ་ཞེས་པ་དེ་</p><p>ཡིན་ཞིང་། ཕུང་པོ་ལྔར་ཕྱེ་བའི་ནང་གི་ཚོར་བའི་ཕུང་པོ་ཞེས་པ་དེ་སླེབས་ཡོང་གི་</p><p>ཡོད། ཕུང་ཁམས་སྐྱེ་མཆེད་ཤོད་སྐབས་ཚོར་བའི་རྣམ་གཞག་ཅིག་ཐོན་ཡོང་གི་</p><p>ཡོད།</p><p>མདོར་ན་ང་ཚོར་བདེ་བ་དང་སྡུག་བསྔལ་ཞེས་པ་ཞིག་ཡོང་གི་ཡོད། བདེ་སྡུག་</p><p>གི་ཐུག་སའམ་འགག་རྩ་ནི། བདེ་བ་དང་སྡུག་བསྔལ་ང་ཚོས་དངོས་སུ་མྱོང་གི་ཡོད།</p><p>དེས་ན་བདེ་སྡུག་ནི་རྒྱུ་ཡོད་པ་ཞིག་དང་། ཚོར་བ་ཡོད་པའི་དུད་འགྲོ་ཚུན་ཆད་ཀྱི་</p><p>70༧གོང་ས་༧སྐྱབས་མགོན་ཆེན་པོ་མཆོག</p><p>སེམས་ལྡན་ཚང་མས་མྱོང་བ་ལྟར་བདེ་སྡུག་དེའི་ནང་ནས་སྡུག་བསྔལ་མི་འདོད་པ་</p><p>དང་། བདེ་བ་འདོད་པ་ཞིག་ཡོང་གི་ཡོད། དེ་ནི་ཤེས་བྱ་གཞི་ཡི་གནས་ཚུལ་ལམ་</p><p>ནང་ཆོས་ཀྱི་ཚན་རིག་ཅེས་པ་དེ་ཡིན།</p><p>ཤེས་བྱ་གཞི་ཡི་གནས་ཚུལ་གྱི་བདེ་སྡུག་གི་ཚོར་བ་ཡོད་པ་དེ་ཇི་ལྟར་བྱས་ཏེ་</p><p>ཡོང་གི་ཡོད་ཅེ་ན། ཤེས་བྱའི་རྣམ་གཞག་ལ་བློའི་ལྟ་སྟངས་ནི། ཤེས་བྱ་གཞི་ཡི་</p><p>གནས་ཚུལ་དང་། ཤེས་བྱ་དེར་ཤེས་པས་ཇི་ལྟར་ལྟ་ལུགས་དེར་ལྟ་གྲུབ་མི་འདྲ་བ་</p><p>དེ་དག་སླེབས་ཡོང་གི་ཡོད། བདེ་སྡུག་ཡོད་པ་དེར་སུས་ཀྱང་རྩོད་པ་མེད། བདེ་བ་</p><p>དང་སྡུག་བསྔལ་ཞེས་པ་དེ་རྒྱུ་མེད་ལས་བྱུང་བའི་ལྟ་ཚུལ་གཅིག་དང་། རྒྱང་འཕེན་</p><p>པའི་ལྟ་ཚུལ་ཏེ་སྔར་གྱི་རྒྱང་འཕེན་པའི་ལྟ་ཡུལ་ཡིན་ན་ཡང་འདྲ། དེང་སྐབས་ཆོས་</p><p>ཞེས་པ་རྩ་བ་མེད་ཅེས་དང་། ཐ་ན་རྣམ་པར་ཤེས་པའི་སེམས་ཞེས་པའང་རྩ་བ་ནས་</p><p>མེད་ཅེས་ཚོར་བ་ཞེས་པ་ནི་ཀླད་རྩའི་མྱོང་བ་ཙམ་ལས་ཤེས་པ་ཞེས་པ་ཞིག་ཟུར་དུ་</p><p>ཕལ་ཆེར་མེད་ཅེས་ལབ་མཁན་ཡང་ཡོང་གི་ཡོད། Radical Materialist</p><p>༼ལྟ་བ་མཐར་ལྷུང་བའི་དངོས་གཙོ་སྨྲ་བ༑༽ དེ་དག་གིས་ཤེས་པ་ཞེས་པ་ཁས་ལེན་</p><p>གྱི་མེད། འོན་ཀྱང་དེང་སྐབས་འདོད་ཚུལ་དེར་ཕལ་ཆེར་འགྱུར་བ་འགྲོ་གི་ཡོད།</p><p>དེས་ན་བདེ་སྡུག་གི་ཚོར་བ་མྱོང་བ་དེ་ལ་ལྟ་སྟངས་རྒྱུ་མེད་རྐྱེན་མེད་ལས་བྱུང་བ་</p><p>རེད་ཅེས་ལབ་མཁན་གྱི་རིགས་གཅིག་དང་། ཡང་རྒྱུ་རྐྱེན་ལ་བརྟེན་ནས་ཐ་སྙད་</p><p>གང་ཞིག་བཏགས་རུང་། གང་ལྟར་བདེ་སྡུག་གི་ཚོར་བ་མྱོང་བའི་མྱོང་བྱེད་ཀྱི་ཤེས་</p><p>པ་དང་། གང་མྱོང་བའི་བདེ་སྡུག་དང་། བདེ་སྡུག་ཡོང་བའི་ཕྱི་ནང་གི་རྐྱེན་འདི་དག་</p><p>ནི་རྒྱུ་མེད་ལས་ཡོང་ཤེས་ཐབས་མེད་པར་རྒྱུ་ཞིག་ངེས་པར་དུ་ཡོད་དགོས་ཤིང་།</p><p>71བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>དེའི་རྒྱུ་དེ་འཇིག་རྟེན་བཀོད་པ་པོས་བཀོད་པ་རེད་ཅེས་ལབ་པ་དེའི་ཐོག་ཏུ་ལྟ་</p><p>ཚུལ་གཅིག་སླེབས་ཡོང་གི་ཡོད།</p><p>ཡང་འཇིག་རྟེན་བཀོད་པ་པོ་འདོད་མཁན་གྱི་ནང་དུ་ཡང་ནང་གསེས་ཁ་ཆེའི་</p><p>ཆོས་ལུགས་དང་། ཡེ་ཤུའི་ཆོས་ལུགས། ཧིན་དྷུའི་ཆོས་ལུགས་སོགས་རིགས་མང་</p><p>པོ་ཞིག་གིས་རང་ཉིད་ཀྱི་དཀོན་མཆོག་འདྲ་མིན་ཤོད་ཀྱི་ཡོད། འོན་ཀྱང་ཚང་མས་</p><p>བསམ་བློ་གཏོང་ས་ནི་དཀོན་མཆོག་གིས་བཀོད་པ་རེད་ཅེས་པ་དེའི་ཐོག་ཏུ་སླེབས་</p><p>ཀྱི་ཡོད། དེ་ལྟ་ཚུལ་གཅིག་ཡིན།</p><p>ནང་པ་སངས་རྒྱས་པའི་ཆོས་དང་། དེ་མིན་གྱི་ཆོས་ལུགས་འགའ་ཞིག་གིས་</p><p>འཇིག་རྟེན་བཀོད་པ་པོས་བཀོད་ན་རིགས་པས་གནོད་ཀྱི་འདུག འཇིག་རྟེན་བཀོད་</p><p>པ་པོ་དེ་ཉིད་ཐམས་ཅད་མཁྱེན་པ་ཞིག་མ་བཞག་ན་མི་འགྲིགས་ལ། འཇིག་རྟེན་</p><p>བཀོད་པ་པོ་དེ་ཉིད་བརྩེ་བའི་བདག་ཉིད་ཅན་དང་། ནུས་པའི་བདག་ཉིད་ཅན་ཞིག་</p><p>བཞག་དགོས་ཤིང་། དེས་ན་མཁྱེན་པའི་བདག་ཉིད་དང་། བརྩེ་བའི་བདག་ཉིད།</p><p>ནུས་པའི་བདག་ཉིད་ཡིན་པ་ཞིག་གིས་བཀོད་པའི་འཇིག་རྟེན་འདིའི་ནང་དུ་རྙོག་དྲ་</p><p>ལུང་པ་གང་ཡོད། དཔེར་ན། ད་ལྟའི་འཛམ་བུ་གླིང་རྙོག་དྲས་ཁེངས་པ་འདི་མཐར་</p><p>གཏུགས་ན་འཇིག་རྟེན་བཀོད་པ་པོའི་དཀོན་མཆོག་གིས་བཀོད་པ་རེད་ཅེས་ལབ་</p><p>དགོས་པ་ཡིན། མ་གཞི་ Free Will ༼རང་མོས་ཐག་གཅོད་དམ་རང་དབང་།༽</p><p>ཞེས་པའི་མིའི་སེམས་ཀྱི་རང་དབང་སྟེ། མི་ལ་རང་དབང་གནང་བ་རེད་ཅེས་པའི་</p><p>འགྲེལ་བཤད་ཅིག་ཡོང་གི་ཡོད།</p><p>འོན་ཀྱང་སངས་རྒྱས་པའི་ཆོས་ཀྱི་ཐོག་ནས་བཤད་ན། ལྟ་གྲུབ་ཀྱི་ཆ་ནས་</p><p>72༧གོང་ས་༧སྐྱབས་མགོན་ཆེན་པོ་མཆོག</p><p>སངས་རྒྱས་པའི་ཆོས་ལ་ནང་ཕན་ཚུན་འཐད་མི་འཐད་ཀྱི་རྩོད་པ་མང་པོ་ཞིག་ཡོང་</p><p>གི་ཡོད། དེ་ནི་སངས་རྒྱས་བཅོམ་ལྡན་འདས་ལ་མ་གུས་པ་བྱས་པ་ཞིག་མིན།</p><p>འདིར་ད་ལྟ་གོང་དུ་ཆོས་ལུགས་གཞན་གྱིས་བཤད་པ་དེ་དག་འཐད་མི་འཐད་ཀྱི་</p><p>སྐད་ཆ་བཤད་པ་འདི། ཆོས་ལུགས་དེ་ལ་མ་གུས་པས་བྱས་པ་མིན། ཆོས་ལུགས་</p><p>དེ་དང་ཉམས་ལེན་བྱེད་མཁན་གྱི་མི་རྣམས་ལ་ཆོས་ལུགས་དེ་དང་དེས་ཕན་གྱི་</p><p>ཡོད། ལྟ་བ་དེས་ཀྱང་ཕན་གྱི་ཡོད། དེ་ནི་དངོས་ཡོད་གནས་ཚུལ་དང་། མཐོང་ཆོས་</p><p>ཀྱི་གནས་ཚུལ་ཞིག་ཡིན་པས་དེ་ཁས་ལེན་བྱེད་དགོས་པ་ཡིན། གང་ལྟར་འཐད་མི་</p><p>འཐད་ལ་རིགས་པས་དཔྱོད་སྐབས་འཇིག་རྟེན་བཀོད་པ་པོས་བཀོད་པ་དང་། རྒྱུ་</p><p>མེད་ལས་སྐྱེས་པ་ཡིན་ན་ཧ་ཅང་ཐལ་ཞིང་། ཡང་ན་རྟག་ཏུ་ཡོད་དགོས་ལ། ཡང་ན་</p><p>ནམ་ཡང་ཡོང་མི་ཤེས་པ་ཡིན། གང་ཡིན་ཞེ་ན། དེ་རྒྱུ་མེད་ལས་གློ་བུར་དུ་བྱུང་བ་</p><p>ཞིག་ཡིན་ན་མི་བདེ་བ་ཡོང་བ་དང་། རྟག་པའི་རྒྱུ་ལས་བྱུང་བ་ཡིན་ན་ཡང་རྒྱུ་རྟག་པ་</p><p>ཡིན་ན་དེས་སྐྱེས་པའི་འབྲས་བུ་དེ་ཡང་རྟག་ཏུ་ཡོད་དགོས་པ་དང་། ཡང་ན་རྟག་ཏུ་</p><p>མེད་པ་གང་རུང་ཡིན་དགོས་པ་ཡིན། འབྲས་བུར་འགྱུར་བ་ཡོང་གི་ཡོད་པ་ལྟར་དེ་</p><p>སྐྱེད་བྱེད་ཀྱི་རྒྱུ་ལ་ཡང་འགྱུར་བ་ཡོང་དགོས་པ་ཡིན། རྒྱུ་རྐྱེན་ལ་འགྱུར་བ་ཕྱིན་</p><p>པའི་རྐྱེན་གྱིས་དེས་སྐྱེས་པའི་འབྲས་བུར་ཡང་འགྱུར་བ་འགྲོ་བ་ཞིག་མཐོང་གི་ཡོད།</p><p>དེ་ལྟ་བུའི་ཐོག་ནས་རྟག་པའི་རྒྱུ་ལས་སྐྱེས་པ་ཡོང་མི་ཤེས་ཤིང་། འཇིག་རྟེན་བཀོད་</p><p>པ་པོ་རྟག་པ་རང་བྱུང་གི་སྐྱེས་བུས་སྐྱེས་པ་ལ་ཆ་བཞག་ཀྱང་གོང་དུ་ལབ་པ་ལྟར་</p><p>གྱི་སྐྱོན་འཇུག་གི་ཡོད།</p><p>དེས་ན་རང་རང་གི་རྒྱུ་དང་རྐྱེན་ལས་སྐྱེས་པ་རེད་ཅེས་སངས་རྒྱས་པའི་ཆོས་</p><p>73བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཀྱི་རྟེན་འབྱུང་ཞེས་བསྡོམས་བསྐྱོན་པ་དེ་ནི་རྟེན་འབྱུང་རེད་ཅེས་གསུངས་པ་དེ་</p><p>ཡིན། རྒྱུ་དང་རྐྱེན་ལ་བརྟེན་ནས་འགྱུར་བ་སྣ་ཚོགས་ཡོང་བ་ཡིན་ཞེས་གསུང་གི་</p><p>ཡོད། རྒྱུ་དང་རྐྱེན་ལ་བརྟེན་ནས་འགྱུར་བ་འགྲོ་བས་ན། དེ་ལ་བསམ་བློ་གཏིང་རིང་</p><p>པོ་ཞིག་བཏང་ན། རང་དབང་གིས་གྲུབ་པ་མེད་པ་ཞིག་མཐོང་ཡོང་བ་ཡིན། བརྟེན་</p><p>ནས་བཏགས་པ་ཞིག་ལས་རང་དབང་གིས་གྲུབ་པ་གཏན་ནས་མེད་ཅེས་པ་དེའི་སྟེང་</p><p>དུ་སླེབས་སྐབས་རྟེན་འབྱུང་ཕྲ་མོའི་སྒང་ལ་ཕྱིན་པ་རེད། དེ་ནི་ལྟ་བའི་སྐོར་དེ་ཡིན།</p><p>མཚམས་འདིར་མ་སླེབས་བར་བླང་དོར་གྱི་སྐད་ཆ་གང་ཡང་མེད། དངོས་ཡོད་</p><p>གནས་ཚུལ་ལ་འདི་དང་འདི་ལྟ་བུ་རེད་འདུག་ཅེས་དང་། འདི་ལྟར་ཡོང་བ་དེ་ཡང་རྒྱུ་</p><p>དང་རྐྱེན་ཙམ་ལ་བརྟེན་ནས་བྱུང་བ་རེད་ཅེས་པ་ལས་བླང་བྱ་འདི་དང་། དོར་བྱ་འདི་</p><p>རེད་ཅེས་དང་། འདི་བཟང་པོ་རེད། འདི་ངན་པ་རེད་ཅེས་པའི་སྐད་ཆ་གང་ཡང་མེད།</p><p>དེ་ཁ་སང་ཞུས་པ་ལྟར་ཡིན་ལུགས་མིན་ལུགས་གཏན་ལ་ཕབ་པ་ལས། འདི་ལྟར་</p><p>ཡིན་སྟབས་འདི་བྱེད་དགོས་པ་དང་། འདི་འདྲ་ཡིན་པས་དེ་བྱེད་རྒྱུ་མེད་ཅེས་པའི་</p><p>སྐད་ཆ་གང་ཡང་ལབ་རྒྱུ་མེད། དེ་ནི་འཇིག་རྟེན་ཀུན་ལ་ཐུན་མོང་བ་ཡིན་པ་ལས།</p><p>སངས་རྒྱས་པའི་སྒོས་ཆོས་ལྟ་བུ་ཞིག་མིན།</p><p>དེས་ན་འཛམ་བུ་གླིང་སྤྱི་ལ་འབྲེལ་བ་ཡོད་པ་ཞིག་དང་། ཤེས་ཡོན་སློབ་སྦྱོང་དང་</p><p>འབྲེལ་བ་ཡོད་པ་ཞིག་ཡིན། གཞི་དངོས་པོའི་གནས་ཚུལ་གྱི་ཐོག་ནས་བདེ་སྡུག་</p><p>ཅེས་པ་ཞིག་ཡོད་པ་དང་། བདེ་སྡུག་ཅེས་པ་དེ་ཤེས་པ་ཡིན་པ། དེ་ཚུར་ལྟ་བའི་ཐོག་</p><p>ཏུ་རྒྱུ་དང་རྐྱེན་ལ་བརྟེན་ནས་སྐྱེས་པ་ཤོད་སྐབས། དེ་དག་བསྡོམས་བརྒྱབ་ན་རྟེན་</p><p>འབྱུང་གཉིས་ཏེ། རྒྱུ་འབྲས་ཀྱི་རྟེན་འབྱུང་དང་། བརྟེན་ནས་བཏགས་པའི་རྟེན་འབྱུང་</p><p>74༧གོང་ས་༧སྐྱབས་མགོན་ཆེན་པོ་མཆོག</p><p>གཉིས་བཤད་ཡོད། དེ་ཉམས་ལེན་དུ་འདྲིལ་སྐབས། ང་ཚོ་སྡུག་བསྔལ་མི་འདོད་པ་</p><p>དང་། བདེ་བ་འདོད་པ་ཡིན་ཞིང་། ང་ཚོར་ཆ་བཞག་ན། ལུས་དང་སེམས་གཉིས་</p><p>ཡོད་ལ། གཞི་དངོས་པོའི་གནས་ཚུལ་ཤོད་སྐབས། དབང་པོའི་ཤེས་པ་དང་། ཡིད་</p><p>ཀྱི་ཤེས་པ་ཞེས་གཉིས་བཞག་གི་ཡོད། དེ་བཞིན་སེམས་དང་སེམས་བྱུང་ཞེས་གཙོ་</p><p>བོར་སེམས་དང་། དེའི་འཁོར་དུ་བྱུང་བའི་སེམས་བྱུང་གི་རིགས་མང་པོར་ཕྱེ་གི་</p><p>ཡོད། དེ་དག་གི་གནས་ཚུལ་ཤེས་པའི་ཐོག་ནས་སྡུག་བསྔལ་མི་འདོད་པ་དང་། བདེ་</p><p>བ་འདོད་པ་རིགས་པས་སྒྲུབ་མི་དགོས་པར་རང་ལ་ངང་གིས་ཚོར་གྱི་ཡོད་ལ་མྱོང་</p><p>གི་ཡོད། སྡུག་བསྔལ་ལས་བྲལ་འདོད་དང་། བདེ་བ་ཐོབ་འདོད་ཀྱི་འདོད་པ་དེ་རང་</p><p>གི་ངང་གིས་ཡོད་པ་ཡིན། བདེ་སྡུག་ལ་ལུས་ཤེས་ཀྱི་འཁོར་དུ་གྱུར་པའི་ཚོར་བ་</p><p>བདེ་སྡུག་གཅིག་དང་། ཡིད་ཤེས་ཀྱི་འཁོར་དུ་གྱུར་པའི་ཚོར་བ་བདེ་སྡུག་གཅིག་</p><p>བཅས་རིགས་གཉིས་ཡོད་པ་དེ་ཡང་དངོས་པོའི་གནས་ཚུལ་ལས་ཤེས་པ་ཞིག་</p><p>རེད།</p><p>ལུས་སེམས་ཀྱི་བདེ་སྡུག་དང་ནང་ཆོས་ཀྱི་ཕན་ཡོན།</p><p>དེས་ན་ལུས་ཚོར་གྱི་བདེ་སྡུག་དང་། སེམས་ཚོར་གྱི་བདེ་སྡུག་དེ་གཉིས་རང་</p><p>རང་གི་རྒྱུ་རྐྱེན་ལ་བརྟེན་ནས་ཡོང་གི་ཡོད་སྟབས། དེ་གཉིས་ཀ་རྒྱུ་རྐྱེན་གྱི་ཐོག་</p><p>ནས་བསམ་བློ་གཏོང་དགོས་པ་ཡིན། ལུས་སེམས་ཀྱི་ཚོར་བ་བདེ་བ་འདོད་པས་ན་</p><p>དེའི་རྒྱུ་བསྒྲུབ་དགོས་ལ། ལུས་སེམས་ཀྱི་ཚོར་བ་སྡུག་བསྔལ་དེ་མི་འདོད་པས་ན་</p><p>དེའི་རྒྱུ་ཉུང་དུ་གཏོང་དགོས་པ་ཡིན། ལུས་ཚོར་དང་སེམས་ཚོར་གཉིས་ཤུགས་ཆེ་</p><p>ཆུང་དང་གལ་འགངས་ཆེ་ཆུང་བརྩིས་ན། ཡིད་ཚོར་གྱི་བདེ་སྡུག་དེ་ཤུགས་ཆེ་བ་</p><p>75བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཡོད། དཔེར་ན། ང་རང་ཚོའི་ལུས་ལ་ནད་དང་ན་ཚའི་ན་ཟུག་ཡོད་ཀྱང་། བསམ་བློ་</p><p>གཏོང་སྟངས་ལྷོད་ལྷོད་ཅིག་ཡོད་ཚེ། ན་ཟུག་གཏོང་སྟངས་དེ་འཇིག་རྟེན་བཀོད་པ་</p><p>པོས་བཀོད་པ་རེད། དེ་ལ་དགོས་པ་ཞིག་ཡོད་ཀྱི་རེད་སྙམ་པ་དྲན་ན། ལུས་ཚོར་གྱི་</p><p>སྡུག་བསྔལ་དེས་རྐྱེན་པས་ཡིད་ཚོར་མི་བདེ་བ་ཤུགས་ཆེན་པོ་ཡོང་རྒྱུ་ཉུང་དུ་འགྲོ་</p><p>བ་ཡིན།</p><p>དེ་བཞིན་སངས་རྒྱས་པའི་ཆོས་ཀྱི་ཐོག་ནས་དེ་ནི་ང་རང་གི་སྔར་བསགས་</p><p>པའི་ལས་ངན་གྱི་འབྲས་བུ་ཡིན་བསམ་པ་དྲན་སྐབས། སེམས་ནང་གི་མི་བདེ་བ་དེ་</p><p>ཉུང་དུ་འགྲོ་གི་ཡོད། དཔེར་ན། རྩེད་མོའི་འགྲན་བསྡུར་བྱེད་མཁན་རྣམས་ཀྱིས།</p><p>རྩེད་མོའི་ཐོག་དཀའ་ལས་ཤུགས་ཆེ་བརྒྱབ་སྟེ་ལུས་ཐང་ཆད་དེ་ལུས་ཚོར་གྱི་སྡུག་</p><p>བསྔལ་ཡོང་གི་ཡོད་ཀྱང་དེ་དྭང་དུ་ལེན་གྱི་ཡོད། གང་ཡིན་ཞེ་ན༑ གཟེངས་རྟགས་</p><p>ཆེན་པོ་རག་པ་དང་། མིང་ཆེན་པོ་རག་རྒྱུའི་དོན་དུ་ཧ་ལམ་སྲོག་ཕྱེད་ཀ་བློས་བཏང་</p><p>ནས་དཀའ་ལས་རྒྱག་གི་ཡོད། དེ་ནི་ཡིད་ཚོར་གྱི་བདེ་སྐྱིད་ཀྱི་དོན་དུ་ལུས་ཚོར་གྱི་</p><p>སྡུག་བསྔལ་ཟིལ་གྱིས་གནོན་ནས་དང་དུ་ལེན་གྱི་ཡོད། དེ་ལས་ལྡོག་སྟེ་ཡིད་ཀྱི་མི་</p><p>བདེ་བ་ཡོང་བ་དེ་ལུས་ཚོར་གྱི་བདེ་བས་ཟིལ་གྱིས་གནོན་མི་ཐུབ་པ་ཡིན།</p><p>དཔེར་ན། མི་ཧ་ཅང་འབྱོར་ཕྱུག་ལྡན་ཞིང་། དབང་ཐང་མཚན་སྙན་ཆེན་པོ་ཡོད་</p><p>པ་དེ་དག་ལ་མཐུན་རྐྱེན་ཆ་ཚང་ཡོད་པས་ལུས་ཚོར་གྱི་སྡུག་བསྔལ་ཡོད་པ་ཆེས་</p><p>ཉུང་ཉུང་ཡིན། འོན་ཀྱང་སེམས་ནང་རེ་དོགས་དུ་མའི་རྐྱེན་དང་། ཡང་ན་འགྲིགས་</p><p>མིན་དབང་ལས་འཁོན་འཛིན་དང་ཡིད་ལ་མི་བདེ་བའམ་ཡིད་བློ་འཁྲུགས་པའི་རྐྱེན་</p><p>གྱིས་ལུས་ཚོར་གྱི་བདེ་བ་ཇི་ཙམ་ཡོད་ཀྱང་། སེམས་མ་སྐྱིད་པ་དེ་མེད་པར་བཟོ་</p><p>76༧གོང་ས་༧སྐྱབས་མགོན་ཆེན་པོ་མཆོག</p><p>ཐུབ་ཀྱི་མེད། དེས་ན་སེམས་ཀྱི་བདེ་སྡུག་དང་། ལུས་ཚོར་གྱི་བདེ་སྡུག་གཉིས་</p><p>བསྡུར་སྐབས། ལུས་ཚོར་གྱི་བདེ་སྡུག་དེ་ཤུགས་ཆུང་བ་དང་། སེམས་ཚོར་གྱི་བདེ་</p><p>སྡུག་དེ་གལ་འགངས་ཆེ་ཞིང་ཛ་དྲག་པོ་ཡོད་པ་དེ་ཧ་ཅང་གསལ་པོ་ཡིན།</p><p>དེས་ན་འཛམ་བུ་གླིང་གི་ཆོས་ལུགས་ཚང་མའི་ཐོག་ནས་གཙོ་བོ་ནི་སེམས་ཀྱི་</p><p>བདེ་སྡུག་རེད་འདུག་ཅེས་གསུངས་ཡོད། གཙོ་བོ་སེམས་ཀྱི་བདེ་སྡུག་ཡིན་སྟབས།</p><p>སེམས་ཀྱི་སྡུག་བསྔལ་ཉུང་དུ་གཏོང་བ་དང་། སེམས་ཀྱི་བདེ་སྐྱིད་མང་དུ་གཏོང་</p><p>བའི་ཐབས་ཤེས་བྱ་རྒྱུའི་ཐོག་ཏུ་སླེབས་སྐབས་Spirituality༼ཆོས་ཀྱི་རང་</p><p>བཞིན་ཅན་༽ ཆོས་ཞེས་པ་དེ་ཡོང་བ་ཡིན། Religion ༼ཆོས་སམ་ཆོས་</p><p>ལུགས།༽ ཞེས་པ་དེ་དབྱིན་ཇིའི་ཚིག་མཛོད་ཀྱི་ཐོག་ནས་བཤད་ན། ནུབ་ཕྱོགས་</p><p>པའི་ཆོས་ལུགས་དང་འབྲེལ་བའི་མིང་ཚིག་ཆགས་ཡོད་སྟབས། དབྱིན་ཇིའི་སྐད་དེ་</p><p>ཡེ་ཤུའི་ཆོས་དང་འབྲེལ་བ་ཞིག་ཆགས་ཡོད། དེས་ན་དབྱིན་ཇི་སྐད་དུ་ Reli-</p><p>gion ཞེས་པ་དེ་ནི་འཇིག་རྟེན་བཀོད་པ་པོ་ལ་ཡིད་ཆེས་ཡོད་པ་གཞིར་བཞག་</p><p>པའི་ཆོས་ལུགས་གཅིག་ལ་ Religion ཞེས་ལབ་པ་ཡིན་འདུག དེས་ན་ནང་</p><p>པའི་ཆོས་དེ་ Religion མིན་པ་ཆགས་ཀྱི་ཡོད། མི་འགའ་ཞིག་གིས་ནང་ཆོས་</p><p>དེ་ Religion མིན་པར་དེ་ནི་ཚན་རིག་ཅིག་རེད་ཅེས་ལབ་པ་དེར་བདེན་པའི་</p><p>ཆ་ཡོད་པ་ཡིན། Spirituality ཞེས་ལབ་ན། ཚིག་དེ་ཅུང་རྒྱ་ཆེ་ལ་གུ་ཡངས་</p><p>པོ་ཞིག་ཡོད།</p><p>མདོར་ན་སེམས་ཀྱི་སྡུལ་བསྔལ་ཉུང་དུ་གཏོང་རྒྱུ་དང་། སེམས་ཀྱི་བདེ་སྐྱིད་</p><p>མང་དུ་གཏོང་རྒྱུའི་ཐབས་ཤེས་གཅིག་ལ་ Spirituality ཞེས་ལབ་ཆོག་པ་</p><p>77བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཡིན། དེ་ལའང་ནང་གསེས་དབྱེ་ན། ཚེ་འདི་ཁོ་ནར་བདེ་སྐྱིད་ཡོང་བའི་ཐབས་ཤེས་</p><p>བྱེད་མཁན་ཞིག་ཡོང་ཆོག་པ་ཡིན། ངོས་ནས་ Secular Ethics ༼ཆོས་</p><p>ལུགས་རིས་མེད།༽ ཅེས་ལབ་ཀྱི་ཡོད། ངེས་པར་སྐྱེ་བ་ཕྱི་མ་ལྷ་ཡུལ་དང་དག་</p><p>པའི ་ཞི ང་ལྟ་བུར་སྐྱེ་བ་སོ གས་ཀྱི་ཕྱི་མའི་སྐད་ཆ་གང་ཡང་མི ་ དགོས ་པར་ད་ལྟ་</p><p>གསོན་པའི་རིང་འདིར་སེམས་ལ་དཀའ་ངལ་འཕྲད་སྐབས་གདོང་ལེན་ཇི་ལྟར་བྱེད་</p><p>དགོས་པ་དང་། སེམས་ཀྱི་སྙིང་སྟོབས་ཇི་ལྟར་བྱས་ནས་སྤེལ་དགོས་པ་དེ་དག་ནི་</p><p>དེང་སྐབས་ཚན་རིག་པ་རྣམས་དང་གོ་བསྡུར་བྱེད་པའི་གཞི་རྩའམ་ཁོར་ཡུག་གམ་</p><p>རྭ་བ་འདིའི་ནང་ཡིན། སྐབས་དེ་དག་ཏུ་སྐྱེ་བ་ཕྱི་མ་དང་། ཐར་པ་དང་ཐམས་ཅད་</p><p>མཁྱེན་པའི་སྐད་ཆ་གང་ཡང་བགྲོ་གླེང་བྱེད་ཀྱི་མེད།</p><p>སེམས་འདུལ་བའི་སྡེ་ཚན་དེའི་ནང་ཆོས་དང་འབྲེལ་བ་ཡོད་པ་གཅིག་དང་།</p><p>ཆོས་དང་འབྲེལ་བ་མེད་པ་ཞིག་བཅས་གཉིས་བཤད་ཆོག་པ་ཡིན། ཆོས་དང་འབྲེལ་</p><p>བའི་སྐད་ཆའི་ནང་དུའང་འཇིག་རྟེན་བཀོད་པ་པོ་འདོད་མཁན་གྱི་ནང་དབྱིན་ཇིའི་</p><p>ཚིག་ཐོག་ངོས་ནས་འདི་ལྟར་ལབ་ཀྱི་ཡོད། God Religion ༼འཇིག་རྟེན་</p><p>བཀོད་པ་པོའི་ཆོས།༽ དང་། Godless Religion ༼འཇིག་རྟེན་བཀོད་པ་</p><p>པོ་ཁས་མི་ལེན་པའི་ཆོས།༽ ཞེས་པ་དེ་རྒྱ་ཆེ་རུ་བཏང་སྟེ། ལེགས་སྦྱར་སྐད་ནང་</p><p>དྷརྨཱ་ཞེས་པ་དེའི་ཐོག་ནས་བཤད་ན། འཇིག་རྟེན་བཀོད་པ་པོ་འདོད་མཁན་གྱི་ཆོས་</p><p>གཅིག་དང་། འཇིག་རྟེན་བཀོད་པ་པོ་མི་འདོད་མཁན་གྱི་ཆོས་གཅིག་བཅས་གཉིས་</p><p>ཡོད། ཡང་འཇིག་རྟེན་བཀོད་པ་པོ་མི་འདོད་མཁན་གྱི་ཆོས་ལུགས་ཀྱི་ནང་དུ་ཡང་།</p><p>ཁ་སང་ལབ་པ་ལྟར་མང་པོ་ཡོད་པའི་ནང་ནས་གཙོ་བོ་ནང་པའི་ཆོས་ཆགས་ཡོད།</p><p>78༧གོང་ས་༧སྐྱབས་མགོན་ཆེན་པོ་མཆོག</p><p>གོང་དུ་ཞུས་པ་ནི་ནང་ཆོས་ཆགས་ཡོད།</p><p>ནང་ཆོས་ཀྱི་ལྟ་གྲུབ་ཀྱི་རྣམ་གཞག</p><p>དེ་རིང་ཆོས་འབྲེལ་བྱ་རྒྱུ་དེ་ཁ་སང་ཁྱེད་རང་ཚོར་དཔེ་ཆ་འདི་དང་འདི་ལྟ་བུ་</p><p>འཁྲིད་ན་བསམ་པ་དེ་འདྲ་ཡོད་དམ་ཞེས་བསམ་འཆར་ཇི་ཡོད་དྲིས་པར་ཁྱེད་རང་</p><p>ཚོས་ཐོ་ཁ་ཤས་བཏོན་འདུག དུས་ཚོད་དེ་ཙམ་མེད་ཅིང་། ང་ལ་བསམ་བློ་ཞིག་</p><p>འཁོར་བ་ལ། ཁྱེད་རང་ཚོ་ཕལ་མོ་ཆེས།</p><p>སྡིག་པ་ཅི་ཡང་མི་བྱ་ཞིང་། །</p><p>དགེ་བ་ཕུན་སུམ་ཚོགས་པར་སྤྱོད། །</p><p>རང་གི་སེམས་ནི་ཡོངས་སུ་འདུལ། །</p><p>དེ་ནི་སངས་རྒྱས་བསྟན་པ་ཡིན། །</p><p>ཞེས་པའི་ཚིགས་བཅད་འདི་དང་། དེ་བཞིན།</p><p>སྐར་མ་རབ་རིབ་མར་མེ་དང་། །</p><p>སྒྱུ་མ་ཟིལ་པ་ཆུ་ལྦུར་དང་། །</p><p>རྨི་ལམ་གློག་དང་སྤྲིན་ལྟ་བུ། །</p><p>འདུས་བྱས་ཆོས་རྣམས་དེ་ལྟར་ལྟ། །</p><p>ཞེས་པའི་ཚིགས་བཅད་འདི་གཉིས་བློ་ལ་འགྲོ་མཁན་རྣམས་ལག་པ་རྐྱོངས་</p><p>དང་། བློ་ལ་འགྲོ་མཁན་མང་པོ་དེ་ཙམ་མི་འདུག་ཀྱང་། ཚིགས་བཅད་དེ་གཉིས་ཀྱི་</p><p>ཐོག་ནས་འགྲེལ་བཤད་བརྒྱབ་ན་བསམ་བྱུང་།</p><p>སངས་རྒྱས་པའི་ཆོས་ནི་གོང་དུ་ཞུས་པ་ལྟར་ལྟ་བ་རྟེན་འབྱུང་ཞེས་པ་དེའི་</p><p>79བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཐོག་ཏུ་སླེབས་ཤིང་། ལྟ་བ་རྟེན་འབྱུང་དེ་ལ་རྒྱུ་འབྲས་རྟེན་འབྱུང་དང་། བརྟེན་ནས་</p><p>བཏགས་པའི་རྟེན་འབྱུང་གཉིས་སུ་དབྱེ་བ་ཕྱེ་བ་ལས། རྒྱུ་འབྲས་རྟེན་འབྱུང་གི་ཐོག་</p><p>ནས་སྡིག་སྤོང་དགེ་སྒྲུབ་ཅེས་པ་དེ་སླེབས་ཡོང་གི་ཡོད། བདེ་བ་ཞེས་པ་དེ་རང་རང་</p><p>གི་རྒྱུ་ལ་བརྟེན་ནས་ཡོང་གི་ཡོད་ལ། སྡུག་བསྔལ་ཞེས་པ་དེ་ཡང་རང་རང་གི་རྒྱུ་ལ་</p><p>བརྟེན་ནས་ཡོང་གི་ཡོད་པས་ན། སྡུག་བསྔལ་གྱི་རྒྱུ་སྡིག་པ་སྤོང་བ་དང་། བདེ་བའི་</p><p>རྒྱུ་དགེ་བ་བསྒྲུབ་དགོས་པ་དེ་ལྟར་ཡིན། དེའི་བསྒྲུབ་བྱ་དེ་ལ་ཡང་། མངོན་མཐོ་ལྷ་</p><p>མིའི་ལུས་རྟེན་དང་། ངེས་ལེགས་ཐར་པ་དང་ཐམས་ཅད་མཁྱེན་པ་གཉིས་ཡིན།</p><p>དེ་ཡང་མགོན་པོ་ཀླུ་སྒྲུབ་ཀྱིས་དབུ་མ་རིན་ཆེན་ཕྲེང་བའི་ནང་དུ་གསུངས་པ་</p><p>ལྟར། མངོན་མཐོ་དང་ངེས་ལེགས་གཉིས་པོ་དེ་ང་ཚོའི་བསྒྲུབ་བྱ་ཡིན། བསྒྲུབ་བྱ་དེ་</p><p>གཉིས་ཡོང་དགོས་དོན་གང་ཡིན་ཞེ་ན། ང་ཚོར་དགོས་པ་ནི་བདེ་སྐྱིད་ཡིན་ཞིང་།</p><p>རང་ལ་ངང་གིས་བདེ་བ་འདོད་པ་ཞིག་ཡོང་གི་ཡོད་པ་དེ་ནི་རྒྱུ་མཚན་དང་ལྡན་པ་</p><p>ཞིག་དང་། ཐོབ་ཐང་ཡོད་པ་ཞིག་ཀྱང་ཡིན། འདོད་པའི་བདེ་བ་དེ་ལའང་གཟུགས་སྒྲ་</p><p>དྲི་རོ་རེག་བྱ་ལྟ་བུ་འདོད་ཡོན་གྱི་ཕུན་ཚོགས་དང་། དེ་བཞིན་སེམས་ཞི་བདེ་ཡོད་</p><p>པའི་ཐོག་ནས་མངོན་མཐོའི་ཕུན་ཚོགས་སམ་མངོན་མཐོའི་བདེ་སྐྱིད་གཅིག་དང་།</p><p>སངས་རྒྱས་པའི་ཆོས་ནས་བརྟེན་ནས་བཏགས་པའི་རྟེན་འབྱུང་ཞེས་པའི་བསམ་བློ་</p><p>ཞིབ་ཚགས་པོ་འདིའི་ཐོག་ཏུ་དགོངས་པ་བཞེས་སྐབས། ང་ཚོར་སྡུག་བསྔལ་ཡོང་</p><p>བའི་ཆགས་སྡང་གི་རྩ་བ་ལྟ་བུ་ནི་གཏི་མུག་བདེན་འཛིན་ཞེས་པ་དེ་ཡིན་པ་དང་།</p><p>གཏི་མུག་བདེན་འཛིན་དེ་དག་སྤོང་རྒྱུ་ཡོད་པ་ཞིག་ར་འཕྲོད་སྐབས། གཏི་མུག་</p><p>བདེན་འཛིན་སྤངས་པའི་ཐར་པ་ཞེས་པ་ཞིག་ཡོད་ཆོག་པ་དང་། དེ་འདྲ་ཞིག་ཡོད་ན་</p><p>80༧གོང་ས་༧སྐྱབས་མགོན་ཆེན་པོ་མཆོག</p><p>ཐར་པའི་གོ་འཕང་ཐོབ་ན་གཏན་དུ་བདེ་བ་ཡིན། དེས་ན་ངེས་ལེགས་ཐར་པའི་གོ་</p><p>འཕང་གི་བདེ་སྐྱིད་གཅིག་བཅས་བདེ་སྐྱིད་གཉིས་ཡོད།</p><p>རྒྱུ་འབྲས་རྟེན་འབྱུང་དེས་བསྡོམས་བརྒྱབ་ནས་སྡིག་པ་སྤོངས་ལ་དགེ་བ་སྒྲུབ་</p><p>ཅེས་པའི་མངོན་མཐོའི་བདེ་སྐྱིད་སྒྲུབ། བརྟེན་ནས་བཏགས་པའི་རྟེན་འབྱུང་གི་ཐོག་</p><p>ནས་མ་རིག་པ་སྤོང་ཐུབ་ལ། མ་རིག་པ་སྤངས་པའི་བྲལ་བའི་ཡོན་ཏན་ཞིག་ཡོང་གི་</p><p>ཡོད་པ་ནི་ངེས་པར་ལེགས་པ་སྟེ་གཏན་དུ་བདེ་བ་དང་། འགྱུར་བ་མེད་པའི་བདེ་བ་</p><p>རེད། འགོག་པ། ཞི་བ། གྱ་ནོམ། ངེས་འབྱུང་ཞེས་གསུང་གི་ཡོད། དེ་ནི་གཏན་དུ་གྱ་</p><p>ནོམ་པ་དང་འགྱུར་བ་མེད་པ། དངོས་གནས་བློ་ཡོངས་སུ་ཚིམ་པ་ཞིག་ཡོང་བ་ཡིན།</p><p>དེས་ན་སྡུག་ཀུན་གཉིས་ཉེ་བར་ཞི་བའི་འགོག་པ་དང་། དེ་ལྟ་བུའི་འགོག་པ་དེ་</p><p>སྡུག་བསྔལ་བྲལ་ཙམ་གྱི་དོན་མིན་པར། གཏན་དུ་བདེ་བ་ཡིན་པས་ན་ཞི་བ་དང་།</p><p>སེམས་ཡོངས་སུ་ཚིམ་པ་ཞིག་ཡིན་སྟབས་འགོག་པ་ཞི་བ་གྱ་ནོམ་ཞེས་གསུངས་པ་</p><p>ཡིན། སྡུག་བསྔལ་རྒྱུ་དང་བཅས་པ་ལས་གཏན་དུ་ཐར་བའི་ངེས་པར་འབྱུང་བ་</p><p>བཅས་གསུངས་ཡོད། དེས་ན་དེ་ནི་གཏན་དུ་བདེ་བ་ཞིག་ཡིན་པས་ན་ངེས་པར་</p><p>ལེགས་པ་སྟེ་ངེས་ལེགས་ཐར་པ་ཞེས་གསུངས་པ་ཡིན། བསྒྲུབ་བྱ་མངོན་མཐོའི་</p><p>བདེ་སྐྱིད་གཅིག་དང་། ངེས་ལེགས་ཀྱི་བདེ་སྐྱིད་གཅིག་བཅས་གཉིས་གསུངས་</p><p>ཡོད། དེ་དག་ཡོང་བའི་གཞི་རྩ་ཡང་། གཞི་དངོས་པོའི་གནས་ཚུལ་ལ་སེམས་ཀྱི་</p><p>བདེ་སྐྱིད་དང་། སེམས་ཀྱི་རང་བཞིན་འོད་གསལ་བ་ཞེས་པ་འདི་སླེབས་ཡོང་གི་</p><p>ཡོད། སེམས་གསལ་ཞིང་རིག་པ་ཞེས་པ་དེའི་སྟེང་ནས་དེ་དག་སྒྲུབ་ཡོང་གི་ཡོད།</p><p>81བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཀུན་སློང་དང་ཕྱི་ནང་ཐུན་མོང་གི་ཉམས་ལེན།</p><p>དེས་ན་ཆོས་ཉན་བཤད་བྱེད་སྐབས་ཐོག་མར་ཀུན་སློང་ཡག་པོ་ཞིག་དགོས་པ་</p><p>ཡིན། འཆད་པ་པོའི་ངོས་ནས་ཀུན་སློང་ཡག་པོ་ཞིག་དང་། ཉན་པ་པོའི་ངོས་ནས་</p><p>ཀྱང་ཀུན་སློང་རྣམ་པར་དག་པ་ཞིག་བྱུང་ན། ཆོས་ཆོས་སུ་འགྲོ་བ་ཞིག་དང་། ཐེག་</p><p>ཆེན་གྱི་ཆོས་ཐེག་ཆེན་གྱི་ཆོས་སུ་འགྲོ་བ་ཞིག་ཡོང་བ་ཡིན། དེས་ན་ཀུན་སློང་རྣམ་</p><p>པར་དག་པ་དགོས་པས་ན། དཔོན་སློབ་བམ་བླ་སློབ་གཉིས་ཀའི་ངོས་ནས་ཀུན་སློང་</p><p>ཡག་པོ་ཞིག་བཅོས་དགོས་པ་ཡིན། དེས་ན་སངས་རྒྱས་ཆོས་ཚོགས་མ་ལན་</p><p>གསུམ་མཉམ་དུ་འདོན་རྒྱུ་ཡིན།</p><p>སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །</p><p>བྱང་ཆུབ་བར་དུ་བདག་ནི་སྐྱབས་སུ་མཆི། །</p><p>བདག་གིས་སྦྱིན་སོགས་བགྱིས་པའི་ཚོགས་རྣམས་ཀྱིས། །</p><p>འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །</p><p>ཅེས་ལན་གསུམ་གསུང་འདོན་གནང་།དེས་ན་བསྒྲུབ་བྱ་མངོན་མཐོའི་བདེ་བ་</p><p>ཙམ་བསྒྲུབ་རྒྱུ་ནི་ནང་ཆོས་གཅིག་པུ་མིན། མུ་སྟེགས་པའི་ཆོས་ཀྱི་ནང་དུའང་</p><p>མངོན་མཐོའི་རྒྱུ་ཚང་བ་ལྟ་བུ་ཕལ་ཆེར་ཡོད་པ་ཡིན། མངོན་མཐོ་འདོད་པའི་ལྷ་མིའི་</p><p>གོ་འཕང་བསྒྲུབ་རྒྱུ་འདི་ཕལ་ཆེར་ཐུན་མོང་བ་ཡིན་པ་མ་ཟད། ཕྱིའི་གཟུགས་སྒྲ་དྲི་</p><p>རོ་སོགས་ལ་གཡེང་བའི་སེམས་ཉེ་བར་ཞི་ནས་ནང་སེམས་ཀྱི་ཏིང་ངེ་འཛིན་གྱི་</p><p>ཚོར་བ་བདེ་བ་དང་། དེ་རྗེས་ཚོར་བ་བཏང་སྙོམས་ཁོ་ནས་ལོངས་སྤྱོད་པ་ལྟ་བུའི་</p><p>སེམས་ཀྱི་བདེ་སྐྱིད་བསྒྲུབ་རྒྱུ་བཅས་ཏིང་ངེ་འཛིན་གྱི་མཐུ་ལ་བརྟེན་ནས་དེ་ལྟར་</p><p>82༧གོང་ས་༧སྐྱབས་མགོན་ཆེན་པོ་མཆོག</p><p>བསྒྲུབ་རྒྱུ་ཞིག་ཡོང་གི་ཡོད། དེ་དག་ཕྱི་རོལ་མུ་སྟེགས་པའི་གཞུང་ནང་དུའང་ཡོད་</p><p>པ་ཡི ན ། དེ ང ་སྐབས་ཀྱི ་ མུ་སྟེགས་པའི ་ སྟོན་པ་འགའ་ཞི ག ་ཏི ང ་ངེ ་ འཛི ན ་གང་</p><p>འཚམས་བརྟན་པོ་ཡོད་པ་དེ་འདྲ་ཡོད་པ་འདྲ་འདུག དེས་ན་མངོན་མཐོ་བསྒྲུབ་རྒྱུ་</p><p>ཙམ་ནི་ཕྱི་ནང་ཐུན་མོང་བ་ཡིན།</p><p>དེ་བཞིན་ཡེ་ཤུ་དང་ཁ་ཆེའི་ཆོས་ལ་སོགས་པ་འཇིག་རྟེན་བཀོད་པ་པོ་འདོད་</p><p>མཁན་གྱི་ཆོས་ལུགས་དེ་ཚོའི་གྲས་ཀྱིས་རང་གི་གྲུབ་མཐའི་ལུགས་ནས་སྐྱེ་བ་ཕྱི་</p><p>མ་འདོད་ཀྱི་མེད་ཀྱང་། སངས་རྒྱས་པའི་གཞུང་ནས་བལྟས་ན་སྐྱེ་བ་ཡོད་པ་ཡིན།</p><p>དེར་བརྟེན་ཚེ་འདིར་དཀོན་མཆོག་ལ་ཡིད་ཆེས་བྱས་ཏེ་བྱམས་དང་སྙིང་རྗེ། བཟོད་</p><p>པ་དང་ཆོག་ཤེས་སོགས་བསྒོམས་ཏེ་ཉམས་ལེན་བྱེད་པ་དང་། དེ་བཞིན་གཞན་ཕན་</p><p>གྱི་བྱ་བ་ལྷུར་བླངས་པ་བཅས་བྱས་ན་དགེ་བ་གསོག་གི་ཡོད་པས། དེས་སྐྱེ་བ་ཕྱི་མ་</p><p>མངོན་མཐོའི་ལུས་རྟེན་ཐོབ་པ་ཏན་ཏན་ཡོང་བ་ཡིན།</p><p>རང་གི་གྲུབ་མཐའ་ནས་སྐྱེ་བ་ཕྱི་མ་མངོན་མཐོའི་གོ་འཕང་ཐོབ་རྒྱུ་བཤད་མེད་</p><p>ཀྱང་། དངོས་པོའི་གནས་ཚུལ་ལ་སྐྱེ་བ་ཕྱི་མ་མངོན་མཐོའི་གོ་འཕང་ཐོབ་རྒྱུ་ཡོད།</p><p>དེས་ན་འཛམ་བུ་གླིང་འདིའི་ཐོག་བྱམས་པ་དང་བརྩེ་བ་ཉམས་ལེན་བྱེད་མཁན་གྱི་</p><p>ཆོས་ལུགས་ཚང་མར་མངོན་མཐོ་བསྒྲུབ་རྒྱུའི་ནུས་པ་ཡོད་པ་ཕལ་ཆེར་ལབ་ཐུབ་</p><p>པས་དེ་ནི་ཐུན་མོང་བ་ཡིན།</p><p>མངོན་མཐོ་སྒྲུབ་པ་ལ་ནང་པ་སངས་རྒྱས་པའི་གཞུང་ནས་མི་དགེ་བཅུ་སྤོང་གི་</p><p>ཚུལ་ཁྲིམས་ཞེས་གསུངས་ཡོད། མི་དགེ་བཅུ་སྤོང་གི་ཚུལ་ཁྲིམས་ཞེས་པ་དེ་ཡང་།</p><p>ཕལ་མོ་ཆེ་ཆོས་ལུགས་གཞན་དང་ཐུན་མོང་བ་ཡིན། ཡེ་ཤུ་དང་ཧིན་དྷུའི་ཆོས་པ་</p><p>83བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ལ་ཆ་བཞག་ན། སྲོག་གཅོད་སྤོང་བ་དང་། མ་བྱིན་ལེན་སྤོང་བ། ལོག་གཡེམ་སྤོང་བ།</p><p>མི་ཚངས་སྤྱོད་སྤངས་ནས་ཚངས་སྤྱོད་བསྟེན་པ་ལྟ་བུ་ཡོད་ལ། དེ་བཞིན་མུ་སྟེགས་</p><p>པའི་ནང་དུའང་ཚངས་སྤྱོད་བསྟེན་མཁན་ཡོད་པ་ཡིན། དེ་བཞིན་རྫུན་དང་། ཕྲ་མ།</p><p>ཚིག་རྩུབ། ངག་ཀྱལ་བཅས་ངག་གི་བཞི་པོ་རྣམས་སྤོང་བ་ཡོད་ཅིང་། དེ་བཞིན་</p><p>བརྣབ་སེམས་དང་། གནོད་སེམས་དེ་དག་སྤོང་བ་ཡོད་པ་མ་ཟད། ཡེ་ཤུའི་ཆོས་ནང་</p><p>ཞེན་ཆགས་ཆེན་པོ་བྱེད་པ་ལྟ་བུ་ནི་མི་རུང་བར་གསུང་གི་ཡོད། དེ་བཞིན་གནོད་</p><p>སེམས་སྤོང་བ་ཡོང་བ་ཡིན། དེ་དག་ནི་ཆོས་ལུགས་ཚང་མའི་ནང་ཡོད་པ་ཡིན། དེ་</p><p>ཡང་བརྣབ་སེམས་དང་གནོད་སེམས་གཉིས་ནི་སྤྱིར་བཏང་གི་ཆགས་སྡང་ཙམ་</p><p>མིན། འདིར་མུ་གསུམ་མུ་བཞི་ལྟ་བུ་བརྩིས་ན་རྩིས་རྒྱུ་ཡོད། བརྣབ་སེམས་ཡིན་ན་</p><p>འདོད་ཆགས་ཡིན་པས་ཁྱབ་ལ༑ འདོད་ཆགས་ཡིན་ན་བརྣབ་སེམས་ཡིན་པས་མ་</p><p>ཁྱབ། དེ་བཞིན་གནོད་སེམས་ཡིན་ན་ཞེ་སྡང་གི་བློ་ཅན་ཡིན་པས་ཁྱབ་ཅིང་། ཞེ་སྡང་</p><p>གི་བློ་ཡིན་ན་གནོད་སེམས་ཡིན་པས་ཁྱབ་ཀྱི་ཨེ་ཡོད། དེ་ལ་ཕྲ་རགས་ཀྱི་ཁྱད་པར་</p><p>མེད་དམ་སྙམ། མདོར་ན་བརྣབ་སེམས་དང་གནོད་སེམས་དེ་དག་ཀྱང་ཐུན་མོང་བ་</p><p>ཡིན།</p><p>ལོག་ལྟ་ནི་རང་རང་གི་ལྟ་གྲུབ་ནས་བཤད་པའི་ལོག་ལྟ་རེ་ཡོང་བ་ཡིན། ཆོས་</p><p>ལུགས་སོ་སོའི་ལུགས་ཀྱི་ལོག་ལྟ་རེ་བཞག་ཐུབ་པ་ཡིན། དཔེར་ན། ནང་པ་སངས་</p><p>རྒྱས་པའི་ཆོས་པའི་ནང་ཆ་བཞག་ན། ཆོས་ཐམས་ཅད་བདེན་གྲུབ་ཡིན་པ་ཐག་</p><p>གཅོད་མཁན་གྱི་བྱེ་བྲག་སྨྲ་བ་དང་། མདོ་སྡེ་པ། སེམས་ཙམ་པ་དེ་དག་ལ་སྒྲོ་</p><p>འདོགས་ལོག་ལྟ་ཡོད་པ་ཡིན། དེ་བཞིན་ཆོས་རྣམས་ངོ་བོ་ཉིད་ཀྱིས་མ་གྲུབ་པ་ཡིན་</p><p>84༧གོང་ས་༧སྐྱབས་མགོན་ཆེན་པོ་མཆོག</p><p>ན། གཏན་ནས་མེད་ཅེས་ལབ་པ་དེ་ཡང་ཆད་ལྟ་རེད་ཅེས་ཆེད་མངགས་སྤངས་</p><p>པས་ན། མདོར་ན་སྒྲོ་འདོགས་ལོག་ལྟ་ཐོག་ཏུ་ལྷུང་ཡོད། དེས་ན་ནང་པ་སངས་རྒྱས་</p><p>པའི་ཆོས་པའི་ནང་དུའང་སྒྲོ་འདོགས་ལོག་ལྟའི་གཞན་དབང་དུ་སོང་བ་མང་པོ་ཡོད།</p><p>ཐ་སྙད་དུ་རང་མཚན་རྩ་བ་ནས་ཁེགས་ཏེ་ཆོས་ཐམས་ཅད་མིང་བརྡས་བཞག་ཙམ་</p><p>དང་། རྟོག་པས་བཏགས་ཙམ་ངེས་པའི་བློ་དེ་ནི་སྒྲོ་འདོགས་མཐའ་དག་སེལ་བ་</p><p>ལས། དེ་མིན་གྱི་ནང་པའི་གྲུབ་མཐའ་དེ་དག་ཀྱང་སྒྲོ་འདོགས་ལོག་ལྟའི་ནང་དུ་ལྷུང་</p><p>ཡོད། དེས་ན་ལོག་ལྟ་འདྲ་མིན་མང་དུ་བཞག་ཆོག་པ་ཡིན། འོན་ཀྱང་སྐབས་འདིར་</p><p>ནང་པ་སངས་རྒྱས་པའི་གཞུང་ནས་གསུངས་པའི་མི་དགེ་བཅུ་སྤོང་གི་ལོག་ལྟ་ནི།</p><p>སྐུར་འདེབས་ཀྱི་ལོག་ལྟ་ལ་བཤད་ཡོད། དེས་ན་དེ་དག་ནི་ཕྱི་ནང་ཐུན་མོང་བ་ཡིན།</p><p>ངེས་ལེགས་ཐར་པའི་གོ་འཕང་།</p><p>ནང་པ་སངས་རྒྱས་པའི་ཐུན་མོང་མ་ཡིན་པའི་ཁྱད་ཆོས་དེ་གང་ཡིན་ཞེ་ན།</p><p>ངེས་ལེགས་ཐར་པའི་གོ་འཕང་ཞེས་པ་དེ་ཡིན། གཅེར་བུ་བ་དང་མུ་སྟེགས་པའི་</p><p>གཞུང་ནས་ཐར་པའི་མིང་བཤད་ཡོད་ཀྱང་། བདག་ཏུ་ལྟ་བ་དེ་རྩ་བར་བཞག་པས་ན།</p><p>གང་ཟག་རང་བཞིན་གྱིས་གྲུབ་པར་འཛིན་པའི་འཛིན་པ་དང་། གང་ཟག་རང་རྐྱ་ཐུབ་</p><p>པའི ་རྫས་ཡོ ད ་དུ་འཛི ན་པའི་འཛི ན་པ་ལྷན་སྐྱེས་ཡོ ད ་པའི ་ཐོག ་རྟག་གཅི ག་རང་</p><p>དབང་དུ་ལྟ་བའི་འཛིན་པ་ཀུན་བཏགས་དེ་ཡང་གཞི་ལ་བཞག་ཡོད། ནང་པ་སངས་</p><p>རྒྱས་པའི་ཆོས་ཁོ་ན་ལས་དེ་མིན་ཆོས་ལུགས་ཡོངས་སུ་རྫོགས་པས་བདག་འཛིན་</p><p>ལྷན་སྐྱེས་ཡོད་པའི་ཐོག་བདེན་འཛིན་ཀུན་བཏགས་བརྟན་པོ་བཟོ་གི་ཡོད། ཆོས་</p><p>ལུགས་ཚང་མས་རྣམ་ཤེས་ཞེས་པ་ཞིག་ཤོད་ཀྱི་ཡོད། མུ་སྟེགས་པའི་གཞུང་ནང་</p><p>85བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཨ་ཏ་མ་ཞེས་གསུང་གི་ཡོད། དེ་ནི་བདག་ཏུ་ལྟ་བ་དེ་བརྟན་དུ་གཏོང་གི་ཡོད། ཕུང་</p><p>པོར་དབང་སྒྱུར་མཁན་གྱི་བདག་དེ་ཕུང་པོ་ལས་དོན་གཞན་པ་ཞིག་ཡོད་པ་རེད་</p><p>ཅེས་ལབ་ཀྱི་ཡོད།</p><p>དེས་ན་སངས་རྒྱས་པའི་གཞུང་ནས་ཇི་སྲིད་བདག་ཏུ་ལྟ་བ་དེ་མ་དོར་བར་ཐར་</p><p>པ་ཐོབ་མི་ཐུབ་ཅེས་གསུངས་ཡོད། བདག་ཏུ་ལྟ་བ་དེ་སྤོང་དགོས་པས་ན༑ བདག་ཏུ་</p><p>ལྟ་བ་ལྷན་སྐྱེས་དེའི་ཐོག་ཏུ་བདག་ཏུ་ལྟ་བ་ཀུན་བཏགས་དེ་བསྣན་པས། དེ་ནི་བདག་</p><p>ཏུ་ལྟ་བ་བརྟན་དུ་བཏང་བ་ཡིན། དེས་ན་ངེས་ལེགས་ཐར་པའི་གོ་འཕང་ཞེས་པའི་</p><p>ཐར་པ་དེ་གང་འདྲ་ཞིག་བཞག་གི་ཡོད་དམ་ཞེ་ན། དེ་ཁོ་ན་ཉིད་ལ་རྨོངས་པའི་མ་</p><p>རིག་པའི་དབང་གིས་འཁོར་བར་བཅིངས། དེ་ཁོ་ན་ཉིད་ལ་རྨོངས་པའི་མ་རིག་པའི་</p><p>གཉེན་པོ་བདག་མེད་རྟོགས་པའི་ཤེས་རབ་སྐྱེས་ནས་བདག་ཏུ་འཛིན་པའམ་དེ་ཁོ་ན་</p><p>ཉིད་ལ་རྨོངས་པའི་དབང་གིས་བྱུང་བའི་ཉོན་མོངས་མཐའ་དག་སེམས་ཀྱི་ཆོས་ཉིད་</p><p>ཀྱི་ངང་དུ་ཞི་སོང་བ་ཡིན། སེམས་ཀྱི་རང་བཞིན་ལ་རྨོངས་པའི་དབང་གིས་བྱུང་བའི་</p><p>སྐྱོན་རྣམས་སེམས་ཀྱི་རང་བཞིན་ཕྱིན་ཅི་མ་ལོག་པ་མངོན་དུ་གྱུར་པའི་སྐབས་</p><p>སེ མ ས་ཀྱི ་ རང་བཞི ན ་ལ་ཕྱི ན ་ཅི ་ ལོ ག ་ཏུ་རྟོ ག ས་པའི ་ དབང་གི ས ་བྱུང་བའི ་ སྡུག་</p><p>བསྔལ་རྒྱུ་དང་བཅས་པ་རྣམས་དེའི་དབྱིངས་སུ་ཞི་འགྲོ་གི་ཡོད། དེ་ནི་ངེས་ལེགས་</p><p>ཐར་པ་ལ་བཞག་གི་ཡོད། དེ་ནི་ནང་པ་སངས་རྒྱས་པའི་ཆོས་ཁོ་ན་ལས། བདེན་</p><p>བཞིའི་རྣམ་གཞག་གསུངས་ཏེ་སྡུག་ཀུན་ཉེ་བར་ཞི་བའི་འགོག་པ་ཞེས་པ་ཞིག་དང་།</p><p>དེ་ཐོབ་བྱེད་ཀྱི་ལམ་གྱི་བདེན་པ་ཞེས། མདོར་ན་བདག་མེད་རྟོགས་པའི་ཤེས་རབ་</p><p>དང་། བདག་མེད་པའི་ལྟ་བ་དེ་གའི་ཐོག་ནས་ངེས་ལེགས་ཀྱི་རྣམ་གཞག་དེ་ཐོན་ཡོང་</p><p>86༧གོང་ས་༧སྐྱབས་མགོན་ཆེན་པོ་མཆོག</p><p>གི་ཡོད། དེས་ན་ནང་པ་སངས་རྒྱས་པའི་ཆོས་ཀྱི་ཁྱད་ཆོས་ངོ་མ་དེ་ངེས་ལེགས་</p><p>བསྒྲུབ་རྒྱུ་དེའི་ཐོག་ཏུ་སླེབས་ཡོང་གི་ཡོད།</p><p>དེ་ལྟར་ཡིན་སྟབས། སྡིག་པ་ཅི་ཡང་མི་བྱ་ཞིང་། །ཞེས་གསུངས ཡོད། དེ་ཡང་</p><p>དགེ་བ་དང་སྡིག་པ་ཞེས་བལྟོས་པའི་སྒོ་ནས་འཇོག་རྒྱུ་ལས། རང་བཞིན་གྱིས་དགེ་</p><p>སྡིག་ཅེས་རྡོག་རྡོག་རང་མཚན་པ་ཞིག་བཞག་མི་ཐུབ། དེས་ན་གཙོ་བོ་འབྲས་བུར་</p><p>བལྟོས་ནས་དགེ་སྡིག་བཞག་གི་ཡོད། ཕན་པའི་རང་བཞིན་ཅན་ཞིག་ཡིན་ན་དགེ་བ་</p><p>དང་། གནོད་པའི་རང་བཞིན་ཅན་ཞིག་ཡིན་ན་སྡིག་པ་ཞེས་ལབ་ཐུབ་པ་ཡིན། དེར་</p><p>བརྟེན་ང་རང་ཚོ་ཚང་མ་སྡུག་བསྔལ་མི་འདོད་པ་ཡིན། སྡུག་བསྔལ་ཞེས་པ་ནི། སྤྱོད་</p><p>འཇུག་ལས།</p><p>ཐོག་མེད་བདེ་སྡུག་ལས་ལས་ཡིན། །</p><p>ཞེས་གསུངས་པ་ལྟར། ང་རང་ཚོའི་ལུས་འདི་སྒྲུབ་པའི་རྒྱུ་ཡར་རིམ་དེད་ཀྱིས་</p><p>བསམ་བློ་བཏང་ན་ཕྲ་རབ་ཀྱི་རྡུལ་ཞིག་སྟེ། དུས་འཁོར་གྱི་གཞུང་ནས་མཁའ་ཡི་</p><p>རྡུལ་ཞེས་པ་ཞིག་གསུང་གི་ཡོད། མངོན་པ་གོང་མའི་ནང་དུ་གཟུགས་ཀྱི་སྣང་བ་</p><p>བསྙོན་མེད་དུ་འཆར་རྒྱུ་ཡོད་པ། འོན་ཀྱང་དེ་དབང་པོའི་ཤེས་པའི་ཡུལ་དུ་མ་གྱུར་</p><p>པ་ཞིག་སྟེ། དཔེར་ན། རྨི་ལམ་གསལ་པོར་གཏོང་བའི་གནས་སྐབས་ཀྱི་གཟུགས་སྒྲ་</p><p>དེ་དག་ཡིད་བློ་ཁོ་ནར་ཤར་བ་ལས། དབང་ཤེས་ཀྱིས་རིག་རྒྱུ་མེད། རྨི་ལམ་གྱི་</p><p>གནས་སྐབས་སུ་དབང་ཤེས་འགགས་ནས་དབང་པོའི་ཤེས་པས་དངོས་སུ་བྱ་བ་</p><p>བྱེད་ཀྱི་མེད། དེ་ནི་ཡིད་ཤེས་ཁོ་ནའི་སྤྱོད་ཡུལ་ཡིན། འོན་ཀྱང་གཟུགས་སྒྲའི་སྣང་</p><p>བ་དེ་དག་འགོག་མེད་དུ་འཆར་ཡོང་གི་ཡོད།</p><p>87བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>དེས་ན་དེ་དག་གཟུགས་ཀྱི་གྲས་སུ་བཞག་པ་དང་། འོན་ཀྱང་ཡིད་ཤེས་ཁོ་ནར་</p><p>སྣང་གི་ཡོད་པས་ན། ཆོས་ཀྱི་སྐྱེ་མཆེད་ཀྱི་གཟུགས་ཞེས་གསུང་གི་ཡོད། ཆོས་ཀྱི་</p><p>སྐྱེ་མཆེད་ཀྱི་གཟུགས་ཞེས་གཟུགས་མི་འདྲ་བ་ལྔ་ཡོད། འདུས་པ་ལས་གྱུར་པའི་</p><p>གཟུགས་དང་། ཀུན་བཏགས་པའི་གཟུགས། མངོན་པར་སྐབས་ཡོད་ཀྱི་གཟུགས།</p><p>དབང་འབྱོར་བའི་གཟུགས་བཅས་ལས་རྨི་ལམ་གྱི་སྣང་བ་ལྟ་བུ་དེ་དག་ནི་ཀུན་</p><p>བཏགས་པའི་གཟུགས་ཡིན། དབང་འབྱོར་པའི་ཏིང་ངེ་འཛིན་གྱི་ཐོག་ནས་བྱུང་བའི་</p><p>གཟུགས་ནི་དབང་འབྱོར་བའི་གཟུགས་ཞེས་པ་དེ་ཡིན། མངོན་པར་སྐབས་ཡོད་ཀྱི་</p><p>གཟུགས་ཞེས་པ་ནི་འོད་ཀྱི་རྡུལ་ཕྲ་རབ་ཀྱི་ཐོག་ཏུ་བསམ་བློ་གཏོང་གི་མེད་དམ་</p><p>སྙམ་པ་ཞིག་ཡོད། གཟུགས་ཅན་ཞིག་ཆགས་པས། དེང་སྐབས་ཚད་མཐོའི་ཆེ་ཤེལ་</p><p>གྱི་ཐོག་ནས་ལྟ་བ་དང་། རྩིས་ཀྱི་ཐོག་ནས་འོད་དེ་གཟུགས་ཡིན་པ་དང་། ཕྱོགས་</p><p>གཅིག་ནས་བསམ་བློ་བཏང་ན་འོད་དེ་གཟུགས་ཡིན་པ་ལྟ་བུ་ཞིག་ཡོད། ཁོ་རང་</p><p>ལའང་རྡུལ་ཕྲ་རབ་ཡོད་པ་ཞིག་ཡིན། དེ་ནི་མངོན་པར་སྐབས་ཡོད་ཀྱི་གཟུགས་</p><p>ཞེས་པ་དེ་མིན་ནམ་སྙམ་པ་ཞིག་འདུག</p><p>དེས་ན་ང་ཚོའི་ཕུང་པོ་དང་། དེ་ཡང་ད་ལྟའི་ངའི་ལུས་འདིར་ཆ་བཞག་ན། མིའི་</p><p>ལུས་ཀྱི་རིགས་རྒྱུན་རྩིས་ན་མངལ་དུ་ཉིང་མཚམས་སྦྱར་བའི་སྐབས་སུ་འགྲོ་ལ།</p><p>ལུས་འདིའི་རྫས་རྒྱུན་ཡར་དེད་ན། ཕ་མའི་ཁུ་ཁྲག་དང་། དེའི་ཡང་ཕ་མའི་ཁུ་ཁྲག་</p><p>བཅས་ཕ་མ་རྣམས་ཡར་རིམ་དེད་བྱས་ན་སྲོག་ཆགས་འབུ་སྲིན་ཚེ་སྲོག་ཐོག་མར་</p><p>ཆགས་པ་ནས་རིམ་བཞིན་ཆགས་པའི་སེམས་ལྡན་གྱི་ཚེ་སྲོག་གཅིག་ཆགས་པ་</p><p>དང་། སེམས་ལྡན་གྱི་ཚེ་སྲོག་དེ་མ་ཆགས་པའི་གོང་དུ་སེམས་མེད་བེམ་པོའི་ཚེ་</p><p>88༧གོང་ས་༧སྐྱབས་མགོན་ཆེན་པོ་མཆོག</p><p>སྲོག་གཅིག་འཛམ་བུ་གླིང་འདིའི་ཐོག་གྲུབ་ཡོད། Darwin,s Theory ༼རྡར་</p><p>ཝིན་གྱི་གྲུབ་མཐའ།༽ ནས་བཤད་པ་དང་ང་ཚོའི་དཔེ་ཆའི་ནང་དུ་བཤད་པ་གཉིས་</p><p>གཅིག་མཚུངས་ཡིན། འབྱུང་བ་དང་འབྱུང་འགྱུར་ཕྱེ་སྟེ་འབྱུང་འགྱུར་གྱི་ཆོས་</p><p>རྣམས་འབྱུང་བ་བཞི་ལས་བྱུང་བ་དང་། འབྱུང་བ་བཞི་པོ་ནི་ཕན་ཚུན་བྲལ་ཐབས་</p><p>མེད་པ་ལྟ་བུ་ཞིག་ཡིན། དེ་ནི་རྡུལ་ཕྲ་མོའི་འགྲོ་བ་ཞིག་འདུག དེས་ན་ད་ལྟའི་ལུས་</p><p>འདིའི་རྫས་རྒྱུན་དེད་ན་ལོ་ས་ཡ་དང་། བྱེ་བ། དུང་ཕྱུར། ཐེར་འབུམ་མང་པོའི་གོང་</p><p>གི་རྫས་རྒྱུན་ཕྲ་མོ་དེ་དག་ལས་ཡོང་བ་ཞིག་ཡིན། རྒྱུན་དེ་ཐོག་མ་མེད་པ་ནས་</p><p>འཇོག་དགོས་པ་ཡིན། དབུ་མ་བཞི་པ་ལས། དངོས་པོ་བྱེ་བྲག་པ་ལ་ཐོག་མའི་རྒྱུན་</p><p>མེད། མཐའ་མའི་རྒྱུན་ཡོད་ཅེས་གསུངས་ཡོད། ཁ་སང་བཀའ་མོལ་རགས་ཙམ་</p><p>བྱུང་བ་ལྟར་དེ་ནི་རྫས་རྒྱུན་གྱི་སྐོར་དེ་ཡིན།</p><p>ཤེས་པའི་རྒྱུན་དེ་ཡང་བསམ་བློ་བཏང་ན། རིགས་འདྲ་ཐོག་མ་བཞག་མི་ཐུབ་</p><p>ཅེས་ཞུས་པ་ལྟར་རེད། ལུས་ཀྱི་རྫས་རྒྱུན་ལ་བསམ་བློ་བཏང་ཡང་ཐོག་མ་འཇོག་རྒྱུ་</p><p>ཧ་ཅང་ཁག་པོ་རེད། དེ་ནི་རང་བཞིན་ལྷན་སྐྱེས་ཀྱིས་ཡོང་བ་ཞིག་ཡིན། དེས་ན་ང་</p><p>ཚོའི་དཔེ་ཆའི་ནང་དུ་བརྟག་པ་བྱེད་ལུགས་ལ། ཆོས་ཉིད་ཀྱི་རིག་པ་ཞེས་གསུངས་</p><p>པ་ལྟར་དེ་ནི་རང་བཞིན་ཆོས་ཉིད་ཀྱི་དབང་གིས་བྱུང་བ་ལས། དེ་ནི་གློ་བུར་བའི་</p><p>རྐྱེན་བཟང་ངན་ཞིག་གིས་དབང་ལས་བྱུང་བ་གང་ཡང་མིན། དེའི་སྒོ་ནས་དཔྱད་</p><p>སྐབས་ཆོས་ཉིད་ཀྱི་རིག་པ་ཞེས་པ་དེ་ཡིན།</p><p>དེ་བཞིན་བྱ་བ་བྱེད་པའི་རིག་པ་སྟེ། རྫས་མང་པོ་འདུས་པའི་གནས་སྐབས་</p><p>གཅིག་ལ་ཚ་བའི་རེག་བྱ་སྐྱེས་པ་དེ་ལ་མེའི་ཐ་སྙད་བྱས་པ་དང་། དྲོད་ཀྱི་རང་བཞིན་</p><p>89བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཅན་ཞིག་ལ་མེ་ཞེས་ལབ་པ་ལས། འབྱུང་བ་མེ་ཞེས་ལབ་སྐབས་མེ་འབར་བ་</p><p>ཞིག་མི་དགོས་པ་ཡིན། རླན་ཞིང་གཤེར་བའི་བདག་ཉིད་ཅན་ཞིག་ལ་འབྱུང་བ་ཆུ་</p><p>ཞེས་ལབ་པ་དེ་དག་ནི་སོ་སོ་སོ་སོའི་འབྱུང་བ་རང་རང་གི་ནུས་པ་ཤུགས་ཆེན་པོ་</p><p>སླེབས་པའི་སྐབས་སུ་བྱེད་ལས་མི་འདྲ་བ་རེ་ཡོང་བ་དེ་ཤོད་ཀྱི་མེད་དམ་སྙམ།</p><p>ལྟོས་པའི་རིག་པ་ཞེས་པ་ནི། དེ་དག་ཀྱང་རང་རང་གི་རྒྱུ་དང་རྐྱེན་ལ་ལྟོས་པ་</p><p>ཞིག་ཡིན་པས་ན། ལྟོས་པའི་རིག་པ་ཞེས་གསུངས་པ་ཡིན། དེ་དག་གཞི་ལ་བཞག་</p><p>དགོས་པ་ཡིན། དེ་དག་ནི་རང་བཞིན་གྱི་ཁྲིམས་ལུགས་ཡིན། དེ་དག་རང་བཞིན་གྱི་</p><p>ཁྲིམས་ལུགས་ཡིན་པ་ལས། ལས་ཀྱིས་བཟོས་པ་མིན་ལ། དེ་བཞིན་གཤེགས་པའི་</p><p>འཕྲིན་ལས་ཀྱིས་གྲུབ་བ་ཡང་མིན། དེ་དག་ནི་རང་བཞིན་གྱིས་བྱུང་བ་ཞིག་ཡིན།</p><p>དེས་ན་རང་བཞིན་གྱིས་བྱུང་བ་དེ་དག་གཞི་རྩར་བཞག་པའི་ཐོག་ཤེས་པ་གསལ་</p><p>རིག་གི་རང་བཞིན་ཅན་དུ་ཡོད་པ་ནི་ཆོས་ཉིད་ཀྱི་རིག་པ་དང་། ཤེས་པ་ཕན་ཚུན་</p><p>བསྡོམས་སྐབས་འགྱུར་བ་འགྲོ་བ་ནི་ཤེས་པ་བྱེ་བྲག་པ་སོ་སོར་བྱེད་ལས་མི་འདྲ་བ་</p><p>རེ་ཡོད་པ་ནི་བྱ་བ་བྱེད་པའི་རིག་པ་ཡིན། བྱ་བ་མི་འདྲ་བ་རེ་ཡོད་པའི་ཤེས་པ་</p><p>བསྡོམས་སྐབས། དཔེར་ན་ཞེ་སྡང་ཤུགས་ཆེ་རུ་འགྲོ་སྐབས་སྙིང་རྗེ་ཤུགས་ཆུང་དུ་</p><p>འགྲོ་བ་དང་། སྙིང་རྗེ་ཤུགས་ཆེ་རུ་འགྲོ་སྐབས་ཞེ་སྡང་ཤུགས་ཆུང་དུ་འགྲོ་བ་འདི་</p><p>དག་ནི་ཕན་ཚུན་ལྟོས་པ་ཞིག་ཡིན། སྙིང་རྗེའི་གོམས་པ་འཕེལ་སྐབས་ཞེ་སྡང་གིས་</p><p>ཡིད་མི་བདེ་བ་དེ་ཇེ་ཉུང་དུ་འགྲོ་བ་དང་། ཞེ་སྡང་གིས་ཡིད་མི་བདེ་བ་ཇེ་ཉུང་དུ་འགྲོ་</p><p>སྐབས་ཡིད་མི་བདེ་བ་ལས་བྱུང་བའི་འབྲས་བུ་ཞེ་སྡང་དེ་ཡང་ཇེ་ཉུང་དུ་འགྲོ་བ་ཡིན།</p><p>དེ་དག་ནི་རྒྱུ་འབྲས་བཅས་ལྟོས་པའི་རིགས་པའི་ཐོག་ཏུ་འགྲོ་གི་ཡོད། དེ་དག་གཞི་</p><p>90༧གོང་ས་༧སྐྱབས་མགོན་ཆེན་པོ་མཆོག</p><p>ལ་བཞག་པའི་ཐོག ང་ཚོ་སྡུག་བསྔལ་མི་འདོད་པ་ཡིན་པས་ན། སྡུག་བསྔལ་གྱི་རྒྱུ་</p><p>ལས་ཀྱི་སྒོ་ནས་བཤད་ན། ལུས་ངག་ཡིད་གསུམ་གྱི་སྒོ་ནས་གཞན་ལ་གནོད་པའི་</p><p>ལས་ཀྱི་སྡིག་པའི་ལས་ཞེས་པ་དེ་རྣམས་མེད་པར་བཟོ་དགོས་པ་ཡིན། ལུས་ངག་</p><p>ཡིད་གསུམ་གྱི་སྒོ་ནས་གཞན་ལ་གནོད་པའི་ལས་དེ་དག་ཀྱང་རང་དབང་གིས་མི་</p><p>ཡོང་བར་དེ་ནི་ཀུན་སློང་གི་དབང་གིས་ཡོང་གི་ཡོད། དེས་ན་ཀུན་སློང་གི་གནས་</p><p>སྐབས་སུ་གཞན་ལ་གནོད་པའི་བློ་དེ་དག་ཉུང་དུ་གཏོང་དགོས་ཞེས་པ་ནི་འཐད་སྒྲུབ་</p><p>ཀྱི་རིག་པ་ཞེས་པ་དེ་ཡིན།</p><p>གཞི་ཡི་གནས་ཚུལ་འདི་ལྟར་ཡིན་པས་ན། ང་ཚོ་སྡུག་བསྔལ་མི་འདོད་པ་དང་།</p><p>བདེ་བ་འདོད་པ་ཡིན་སྟབས། སྡུག་བསྔལ་གྱི་རྒྱུ་དང་རྐྱེན་རྣམས་ཉུང་དུ་གཏོང་བ་</p><p>དང་། བདེ་སྐྱིད་ཀྱི་རྒྱུ་དང་རྐྱེན་རྣམས་མང་དུ་གཏོང་དགོས་ཞེས་རྒྱུ་མཚན་གྱི་ཐོག་</p><p>ནས་བསམ་བློ་བཏང་སྟེ་འདི་དང་འདི་འབྲེལ་བ་དང་། དེ་དང་འདི་འབྲེལ་འདུག་ཅེས།</p><p>འདོད་པ་བདེ་སྐྱིད་འདོད་ཅིང་སྡུག་བསྔལ་མེད་པ་ཞིག་དགོས་ཀྱི་ཡོད། འོན་ཀྱང་དེ་</p><p>དག་ཡོང་བ་ནི་རྒྱུ་རྐྱེན་གྱི་གནས་སྐབས་སུ་བདེ་བ་མང་དུ་འགྲོ་ཐབས་ལ་བདེ་སྐྱིད་</p><p>ཀྱི་རྒྱུ་དགེ་བ་བསྒྲུབ་དགོས་པ་དང་། སྡུག་བསྔལ་ཉུང་དུ་གཏོང་ཐབས་ལ་སྡུག་</p><p>བསྔལ་གྱི་རྒྱུ་སྡིག་པ་སྤོང་བ་དང་ཇེ་ཉུང་དུ་གཏོང་དགོས་ཞེས་པ་དེའི་ཐོག་ཏུ་སླེབས་</p><p>ཀྱི་ཡོད། དེས་ན།</p><p>སྡིག་པ་ཅི་ཡང་མི་བྱ་ཞིང་། །</p><p>ཞེས་གསུངས་ཡོད། ད་ལྟ་ལབ་དགོས་པ་ཞིག་ལ། རྒྱུ་འབྲས་ལ་རང་བཞིན་</p><p>གྱིས་ཡོང་བའི་རྒྱུ་འབྲས་ཀྱི་འགྲོ་སྟངས་གཅིག་དང་། བདེ་སྡུག་ཅེས་པ་དེ་ཚོར་</p><p>91བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>བའམ་མྱོང་བ་ཡིན་ཞིང་། སེམས་སམ་ཤེས་པའི་བྱེ་བྲག་གཅིག་ཡིན། ཤེས་པའི་བྱེ་</p><p>བྲག་པ་དེས་རྒྱུ་དེའི་ནང་དུ་ཐུན་མོང་མ་ཡིན་པའི་རྒྱུའི་ནང་ཤེས་པའི་ཐོག་ནས་</p><p>གཅིག་འཇོག་དགོས་པ་ཡིན། དེར་བརྟེན།</p><p>ཐོག་མེད་བདེ་སྡུག་ལས་ལས་ཡིན། །</p><p>ཞེས་ཕྱོགས་གཅིག་ནས་ཤེས་པས་ཀུན་ནས་བསླངས་ཏེ་བྱ་བ་གསར་པ་ཞིག་</p><p>དང་། བྱ་བ་དེའི་ནང་དུ་ཡང་སེམས་པའི་ལས་དང་། བསམ་པའི་ལས་ཞེས་ལབ་</p><p>སྐབས། སེམས་འབྱུང་སེམས་པའི་ཐོག་ཏུ་འཇོག་རྒྱུ་ཞིག་ཡོད་པ་དང་། དེ་དག་ནི་</p><p>ཤེས་པའི་ཐོག་ཏུ་འགྲོ་གི་ཡོད།</p><p>ལས་འབྲས་ཀྱི་རྣམ་གཞག</p><p>ཡང་བྱེ་བྲག་སྨྲ་བ་དང་། དབུ་མ་ཐལ་གྱུར་པས་བསམ་པའི་ལས་ལ་ལུས་ངག་</p><p>གི་གཟུགས་ཅན་ཆོས་དེ་འདྲ་བཞག་གི་ཡོད། དེ་དག་སྤྱིའི་ལས་ཀྱི་ནང་དུ་ཤེས་པའི་</p><p>རིགས་མང་པོ་སླེབས་ཡོང་གི་ཡོད། བདེ་སྡུག་གི་མྱོང་བ་ཤེས་པའི་རིགས་གཅིག་</p><p>ཡིན་པས་ན། དེའི་ཐུན་མོང་མ་ཡིན་པའི་རྒྱུའི་ཐོག་ཏུ་སླེབས་སྐབས། ཤེས་པ་དང་</p><p>འབྲེལ་ནས་བསམ་བློ་གཏོང་དགོས་པ་ཡིན། དེས་ན་ཤེས་པ་དང་འབྲེལ་བའི་བྱ་བ་</p><p>གསར་པ་དང་། རྒྱུ་གསར་པ་ཞིག་སྒྲུབ་པ་དེ་ལ་ལས་ཞེས་མིང་བཏགས་ཡོད། ལས་</p><p>ཞེས་པ་དེ་བྱ་བ་ཡིན། བྱེད་པ་པོ་ཞིག་གིས་ཀུན་སློང་གི་ཁྱད་པར་དང་འབྲེལ་བའི་</p><p>ཐོག་ནས་བྱ་བ་གསར་པ་བྱས་པ་ཞིག་ལ་ལས་ཞེས་ལབ་པ་རེད། བྱ་བ་དེ་གཞན་</p><p>ལ་ཕན་པའི་རང་བཞིན་ཅན་ཞིག་ཡིན་ན། དེའི་འབྲས་བུ་གཞན་ལ་བདེ་སྐྱིད་ཡོང་བ་</p><p>དང་། བདེ་སྐྱིད་རང་ཉིད་ཀྱིས་མྱོང་དགོས་པས་ན། རང་ཉིད་ལའང་བདེ་བ་ཡོང་བ་</p><p>92༧གོང་ས་༧སྐྱབས་མགོན་ཆེན་པོ་མཆོག</p><p>ཡིན། གཞན་ལ་གནོད་པའི་བྱ་བ་དེའི་འབྲས་བུར་འཕྲལ་དུ་ཕ་རོལ་པོས་སྡུག་བསྔལ་</p><p>མྱངས་པ་ཡིན་ན་ཡང་། བྱེད་པ་པོ་རང་ཉིད་ཀྱི་སྟེང་དུ་ལས་དེའི་བག་ཆགས་བཞག་</p><p>སྟེ་མཐའ་མ་རང་ཉིད་སྡུག་བསྔལ་མྱོང་བ་དགོས་པ་ཡིན། དེས་ན།</p><p>སྡིག་པ་ཅི་ཡང་མི་བྱ་ཞིང་། །</p><p>དགེ་བ་ཕུན་སུམ་ཚོགས་པར་སྤྱད། །</p><p>ཅེས་གསུངས་ཡོད། དེ་ནི་མདོའི་ཚིག་ཡིན་ཞིང་། དེའི་དགོངས་པ་བཀྲལ་</p><p>སྟངས་འདྲ་མིན་ཡོང་ཆོག་པ་ཡིན།</p><p>སྡིག་པ་ཅི་ཡང་མི་བྱ་ཞིང་། །</p><p>དགེ་བ་ཕུན་སུམ་ཚོགས་པར་སྤྱད། །</p><p>ཅེས་པ་འདི་མངོན་མཐོ་སྒྲུབ་བྱེད་ལ་སྦྱར་བ་དང་། ཡང་ན། དགེ་བ་ཕུན་སུམ་</p><p>ཚོགས་པར་སྤྱད། །ཅེས་པའི་ཕུན་སུམ་ཚོགས་ཞེས་གསུངས་པས་ན། ཐར་པ་སྒྲུབ་</p><p>པའི་དགེ་བ་ལ་སྦྱར་ན་ཡང་འགྲིགས་པ་ཞིག་ཡིན། རྐང་པ་དང་པོ་གཉིས་མངོན་མཐོ་</p><p>སྒྲུབ་བྱེད་ཀྱི་ཐོག་ཏུ་སྦྱར་བའི་དབང་དུ་བཏང་ན།</p><p>རང་གི་སེམས་ནི་ཡོངས་སུ་འདུལ། །</p><p>ཞེས་གསུངས་པ་འདིས་རང་གཅེས་འཛིན་དང་། ཡང་ན་སྡིག་པ་སྤོང་བ་དང་།</p><p>དགེ་བ་སྒྲུབ་པ་ཞེས་པ་འདི་ཡང་མཐར་གཏུགས་ན་སེམས་དུལ་མ་དུལ་ལ་ཐུག་པས་</p><p>ན། སེམས་འདུལ་དགོས་པ་ཡིན་ཞེས་འདི་ལྟར་དུ་བཀྲལ་ན།</p><p>སྡིག་པ་ཅི་ཡང་མི་བྱ་ཞིང་། །</p><p>དགེ་བ་ཕུན་སུམ་ཚོགས་པར་སྤྱད། །</p><p>93བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>ཅེས་གསུངས་པ་ནི་ཚུལ་ཁྲིམས་ཀྱི་བསླབ་པ་དང་། རང་གི་སེམས་ནི་ཡོངས་</p><p>སུ་འདུལ། །ཞེས་གསུངས་པ་ནི་ཤེས་རབ་ཀྱི་བསླབ་པ་དང་། ཏིང་ངེ་འཛིན་གྱི་བསླབ་</p><p>པ་ལ་སྦྱར་ན། བསླབ་པ་གསུམ་གྱི་དོན་དག་རྣམས་སླེབས་ཡོང་གི་ཡོད། ད་དུང་དེ་</p><p>དག་མངོན་མཐོ་སྒྲུབ་བྱེད་ལའང་སྦྱར་ཆོག་པ་ཡིན།</p><p>དེ་བཞིན་ངེས་ལེགས་སྒྲུབ་པ་ལའང་སྦྱར་ཆོག་པ་ཡིན། སྡིག་པ་ཅི་ཡང་མི་བྱ་</p><p>ཞིང་། །ཞེས་པ་དེས་འཚེ་བ་སྤོང་བ་དེ་དང་། དབུ་མ་བཞི་བརྒྱ་པ་ལས། དམ་པའི་</p><p>ཆོས་ནི་མི་འཚེ་བ་དང་། །བདག་མེད་ཅེས་པ་ཞིག་གསུངས་པ་དེ་ཡིན་ལ༑ ཡང་ན།</p><p>བསོད་ནམས་མིན་པ་དང་པོར་བཟློག །</p><p>བར་དུ་བདག་ནི་བཟློག་པ་དང་། །</p><p>མཐའ་མར་ལྟ་ཞིག་ཀུན་བཟློག་པ། །</p><p>ཞེས་པའི་བཞི་བརྒྱ་པ་ལས། དེ་ཤེས་པ་ནི་མཁས་པ་ཡིན། །ཞེས་གསུངས་པ་</p><p>ལྟར། སྡིག་པ་ཅི་ཡང་མི་བྱ་ཞིང་། །ཞེས་པ་དེ་བསོད་ནམས་མིན་པའི་ལས་བཟློག་པ་</p><p>དེ་དང་།</p><p>དགེ་བ་ཕུན་སུམ་ཚོགས་པར་སྤྱད།།</p><p>ཅེས་པས་བསོད་ནམས་མིན་པའི་ལས་ཙམ་མ་ཟད། བསོད་ནམས་ཀྱི་ལས་</p><p>དང་། མི་གཡོ་བའི་ལས་དེ་དག་ཀྱང་བཟློག་པའི་དོན་དམ་པའི་དགེ་བ་བདག་མེད་</p><p>དམ་སྟོང་ཉིད་བསྒོམས་པ་དེ་ཡིན།</p><p>རང་གི་སེམས་ནི་ཡོངས་དུ་འདུལ། །ཞེས་པ་དེས་ཆོས་ཀྱི་བདག་མེད་ཕྲ་མོ་</p><p>དང་། བདག་པས་གཞན་གཅེས་པའི་བྱང་ཆུབ་ཀྱི་སེམས་བསྒོམ་པ་དེའི་ཐོག་ནས་</p><p>94༧གོང་ས་༧སྐྱབས་མགོན་ཆེན་པོ་མཆོག</p><p>བདེན་འཛིན་དང་། རང་གཅེས་འཛིན་གཉིས་ཀྱི་གཉེན་པོ་བསྟེན་ནས་འདུལ་བ་དེ་</p><p>བྱས་ན་སངས་རྒྱས་ཀྱི་ཐེག་པ་ཆེ་ཆུང་གི་ཆོས་མཐའ་དག་འདིའི་ནང་བསྡུས་པ་ཞིག་</p><p>ཡོང་བ་ཡིན། དེ་ཤེས་པ་ནི་མཁས་པ་ཡིན། །ཞེས་གསུངས་པ་ལྟར་ཡིན། དེས་ན་ང་</p><p>ཚོ་ཚང་མས་ནམ་རྒྱུན་ཁ་ནས།</p><p>སྡིག་པ་ཅི་ཡང་མི་བྱ་ཞིང་། །</p><p>དགེ་བ་ཕུན་སུམ་ཚོགས་པར་སྤྱད། །</p><p>རང་གི་སེམས་ནི་ཡོངས་སུ་འདུལ། །</p><p>དེ་ནི་སངས་རྒྱས་བསྟན་པ་ཡིན། །</p><p>ཞེས་པའི་ཚིགས་བཅད་འདི་ཡིད་ཆེས་ཀྱི་ཐོག་ནས་འདོན་མཁན་དེ་དག་གིས་</p><p>ཉིན་རེ་བཞིན་དུ་གཞན་ལ་གནོད་པའི་བྱ་བ་བྱེད་རྒྱུ་མེད། གནས་སྐབས་རླུང་ལངས་</p><p>ཐོག་ཏུ་གཞན་ལ་རྒྱག་འདྲེ་རྒྱག་པ་དང་། གཞན་ངན་སྨྲས་ལབ་པ་ལྟ་བུ་བྱས་ཀྱང་།</p><p>སེམས་ནང་འཁོན་འཛིན་བཟུང་སྟེ་གནག་སེམས་བཅངས་པ་དང་། སེམས་པ་ནག་</p><p>པོ་བྱེད་པ་ལྟ་བུ་གཏན་ནས་བྱེད་རྒྱུ་མེད།</p><p>གཞན་ལ་གནོད་པ་བྱེད་པ་དེ་ཡང་མི་ཙམ་མ་ཡིན་པར། སྲོག་ཆགས་འབུ་སྲིན་</p><p>ཕྲ་མོ་ཚུན་ཆད་ལ་གནོད་པའི་བྱ་བ་བྱེད་རྒྱུ་མེད། གཞན་ལ་གནོད་པའི་བྱ་བ་བྱས་ན་</p><p>མཐར་རང་ཉིད་ལ་གྱོང་རག་གི་རེད། གང་ལགས་ཤེ་ན། གནོད་པའི་འབྲས་བུར་རང་</p><p>ལ་སྡུག་བསྔལ་ཡོང་གི་ཡོད། གཞན་ལ་ཕན་བཏགས་པའི་འབྲས་བུར་རང་ལ་བདེ་</p><p>སྐྱིད་ཡོང་གི་ཡོད། དེས་ན་གནོད་པ་མི་བྱེད་པ་སྟེ། སྡིག་པ་ཅི་ཡང་མི་བྱ་ཞིང་། །ཞེས་</p><p>གསུངས་པ་དེ་ཡིན།</p><p>95བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>དགེ་བ་ཕུན་སུམ་ཚོགས་པར་སྤྱད། །ཅེས་པ་འདིས་གཞན་ལ་གང་ཡོང་གིས་</p><p>ཕན་པ་བསྒྲུབ་པ་ན། ནམ་རྒྱུན་ངོས་ནས་ལབ་པ་ལྟར། སངས་རྒྱས་པའི་ཆོས་ནི་ལྟ་</p><p>བ་རྟེན་འབྱུང་དང་། སྤྱོད་པ་འཚེ་བ་མེད་པ་ཡིན། སྤྱོད་པ་འཚེ་བ་མེད་པ་ལ་གཉིས་</p><p>ཏེ། རབ་ལ་བྱུང་ན་གཞན་ལ་ཕན་བཏགས་པ་དང་། གལ་ཏེ་ཕན་བཏགས་མ་ཐུབ་</p><p>ཀྱང་གནོད་པ་མི་བྱེད་པ་ནི་སངས་རྒྱས་ཀྱི་ཆོས་ཀྱི་སྙིང་པོ་ཡིན། དེས་ན་སྡིག་པ་མི་</p><p>བྱེད་ཅེས་གསུངས་པ་ནི་གཞན་ལ་གནོད་པ་མི་བྱེད་ཅེས་གསུངས་པ་ཡིན།</p><p>དགེ་བ་ཕུན་སུམ་ཚོགས་པར་སྤྱད། །</p><p>ཅེས་གསུངས་པ་དེས་གཞན་ལ་གང་ཐུབ་ཀྱི་ཕན་བཏགས་དགོས་པ་ཡིན། དེ་</p><p>ལྟར་བྱེད་དགོས་དོན་ནི། གོང་དུ་ལབ་པ་ལྟར་ལྟ་བ་རྟེན་འབྱུང་དང་འབྲེལ་ནས་</p><p>སླེབས་ཡོང་གི་ཡོད། འཇིག་རྟེན་བཀོད་པ་པོ་འདོད་མཁན་རྣམས་ཀྱིས་གཞན་ལ་</p><p>གནོད་པ་བྱས་ན་འཇིག་རྟེན་བཀོད་པ་པོ་མི་མཉེས་པ་ཡོང་བ་དང་། གཞན་ལ་ཕན་</p><p>བཏགས་ན་འཇིག་རྟེན་བཀོད་པ་པོ་ཐུགས་དགྱེས་ཀྱི་རེད་ཅེས་ལབ་པ་ལྟར་མིན་</p><p>པར། གཙོ་བོ་རྒྱུ་འབྲས་རྟེན་འབྱུང་གི་ཐོག་ནས་བསམ་བློ་བཏང་བ་ཞིག་ཡིན། ཚུལ་</p><p>དེ་ལ་བསླབས་ན་སྟོན་པ་དགྱེས་པ་ཞིག་ཡོང་རྒྱུ་སྨོས་མེད་ཡིན། སངས་རྒྱས་</p><p>དགྱེས་པའི་སྒྲུབ་པའི་མཆོད་པ་ཡག་ཤོས་དེ་གཞན་ཕན་བསྒྲུབ་རྒྱུ་དེ་ཡིན།</p><p>སེམས་རྒྱུད་འདུལ་ཐབས།</p><p>དེ་ལྟར་རང་གི་སེམས་ཡོངས་སུ་འདུལ་དགོས་ཀྱི་ཡོད་ན། འདུལ་ཐབས་ཇི་</p><p>ལྟར་བྱེད་དགོས་ཤེ་ན། རྩ་བ་རྟེན་འབྱུང་གི་ལྟ་བས་སེམས་འདུལ་དགོས་པ་ཡིན།</p><p>དེས་ན་ཚིག་བཅད་གཉིས་པ།</p><p>96༧གོང་ས་༧སྐྱབས་མགོན་ཆེན་པོ་མཆོག</p><p>སྐར་མ་རབ་རིབ་མར་མེ་དང་། །</p><p>སྒྱུ་མ་ཟིལ་པ་ཆུ་ལྦུར་དང་། །</p><p>རྨི་ལམ་གློག་དང་སྤྲིན་ལྟ་བུ། །</p><p>འདུས་བྱས་ཆོས་རྣམས་དེ་ལྟར་ལྟ། །</p><p>ཞེས་གསུངས་པ་འདིས་དཔེ་རིམ་པར་བཀོད་ནས་སེམས་འདུལ་ཐབས་ཀྱི་ལྟ་</p><p>བའི་སྐོར་གསུང་གི་ཡོད། ཕྱིན་ཅི་ལོག་གི་ལྟ་བ་བཞི་ཞེས་མི་གཙང་བ་ལ་གཙང་བར་</p><p>ལྟ་བ་དང་། སྡུག་བསྔལ་བ་ལ་བདེ་བར་ལྟ་བ། མི་རྟག་པ་ལ་རྟག་པར་ལྟ་བ། བདག་</p><p>མེད་པ་ལ་བདག་ཏུ་ལྟ་བ་བཅས་ཕྱིན་ཅི་ལོག་གི་ལྟ་བ་བཞི་གསུངས་ཡོད། དེ་ལྟར་</p><p>ཕྱིན་ཅི་ལོག་གི་ལྟ་བ་བཞི་པོ་དེ་དག་གིས་སྡུག་བསྔལ་གྱི་རྒྱུ་བྱེད་ཀྱི་ཡོད། ཕྱིན་ཅི་</p><p>ལོག་གི་ལྟ་བ་བཞི་པོ་དེ་དག་སེལ་བའི་སླད་དུ་ཕྱིན་ཅི་མ་ལོག་པའི་ལྟ་བ་བཞི་སྐྱེས་</p><p>དགོས་པ་ཡིན། སྐབས་འདིར་གསུངས་པའི་བདག་མེད་ནི་བདག་མེད་རགས་པའི་</p><p>དབང་དུ་བྱས་པ་ཡིན། ཕྱིན་ཅི་ལོག་གི་ལྟ་བ་བཞི་པོ་བཀག་པའི་ཆེད་ཕྱིན་ཅི་མ་</p><p>ལོག་པའི་ལྟ་བ་བཞི་སྐྱེས་དགོས་པ་དེ་ཡང་མཐར་གཏུགས་ན། ཆོས་ཐམས་ཅད་ངོ་</p><p>བོ ་ ཉི ད ་ཀྱི ས ་གྲུབ་པའི ་ སྟོང་པའི ་ ཡང་དག་པའི ་ ལྟ་བ་མཐར་ཐུག་དེ ར ་ཐུག་ཡོ ད །</p><p>ཚིགས་བཅད་འདིའི་དཔེ་རྣམས་དོན་ལ་ཇི་ལྟར་སྦྱོར་གྱི་ཡོད་ཅེ་ན། འདི་ཡང་མདོ་</p><p>ཡི་ཚིག་ཡིན་ཞིང་། སྒྱུ་མ་ལ་སོགས་པའི་དཔེ་བརྒྱད་རྣམས་སངས་རྒྱས་པའི་གྲུབ་</p><p>མཐའ་སྨྲ་བ་ཚང་མས་ལུང་འདི་དག་ལ་ཁུངས་གཏུགས་ཡོང་གི་ཡོད། དེ་ལྟར་ཁུངས་</p><p>གཏུགས་སྐབས་རང་རང་གི ་ ལུགས་ལྟར་དུ་བདག་མེ ད ་པའི ་ དོ ན ་དུ་བཀྲལ་བ་</p><p>སོགས་འདོད་ཚུལ་ཡོང་གི་ཡོད། ཚིག་འདི་ཉིད་ནི་རྡོ་རྗེའི་གཅོད་པའི་གཞུང་གི་</p><p>97བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>མཇུག་ཏུ་ཡོད།</p><p>སྡིག་པ་ཅི་ཡང་མི་བྱ་ཞིང་། །</p><p>ཞེས་པའི་ཚིག་བཅད་དེ་ནི་སངས་རྒྱས་རབ་བདུན་གྱི་གསོ་སྦྱོང་གི་ཚིག་ཡིན།</p><p>སྐར་མ་རབ་རིབ་མར་མེ་དང་། །ཞེས་སོགས་ཚིག་བཅད་འདིའི་དོན་ནི། དཔེ་དང་པོ་</p><p>སྐར་མ་ཞེས་པའི་སྐར་མ་ནི། ནམ་མཁའི་གཟའ་སྐར་ཞེས་པའི་སྐར་མ་དེ་དཔེ་ལ་</p><p>སྦྱར་བ་ཡིན། དེ་དཔེ་ལ་ཇི་ལྟར་སྦྱར་བ་ཡིན་ཞེ་ན། ནམ་མཁའི་སྐར་མ་རྣམས་ཉི་</p><p>མའི་སྣང་བ་ནུབ་པའི་སྐབས་སུ་སྐར་མ་རྣམས་ཤར་བ་ང་ཚོས་མཐོང་གི་ཡོད། ཉི་</p><p>མའི་སྣང་བས་ཁྱབ་པའི་སྐབས་སུ་སྐར་ཚོགས་ཀྱི་སྣང་བ་དེ་དག་འཆར་མི་ཐུབ་པར་</p><p>འགག་འགྲོ་བ་ཡིན། དཔེ་དེ་བཞིན་དུ་ང་རང་ཚོར་བདག་དང་གཞན། བཟང་དང་ངན།</p><p>འཁོར་བ་དང་མྱང་འདས་སོགས་ཀྱི་གཉིས་ཆོས་སྣ་ཚོགས་ཤིག་ཡོད་པ་འདི་ཐམས་</p><p>ཅད་མ་བརྟག་མ་དཔྱད་པའི་ངང་ནས་དེ་ཐམས་ཅད་ཡོད་པ་ཞིག་དང་། བརྟག་ཅིང་</p><p>དཔྱད་དེ་ཆོས་འདི་དག་གི་ཡིན་ལུགས་དང་། མཐར་ཐུག་གི་གཤིས་ལུགས་སམ་</p><p>སྡོད་ལུགས་ཇི་ལྟར་ཡིན་དཔྱད་པ་ན་རྙེད་རྒྱུ་མེད་པ་ཞིག་ཡིན། དེ་ཡང་དབུ་མ་རྩ་བ་</p><p>ཤེས་རབ་ལས།</p><p>སངས་རྒྱས་རྣམས་ཀྱིས་ཆོས་བསྟན་པ། །</p><p>བདེན་པ་གཉིས་ལ་ཡང་དག་བརྟེན། །</p><p>འཇིག་རྟེན་ཀུན་རྫོབ་བདེན་པ་དང་། །</p><p>དམ་པའི་དོན་གྱི་བདེན་པའོ། །</p><p>ཞེས་གསུངས་ཡོད། དེ་ཡང་བདེན་པ་གཉིས་ཞེས་དབུ་མ་པའི་ལུགས་ཀྱི་</p><p>98༧གོང་ས་༧སྐྱབས་མགོན་ཆེན་པོ་མཆོག</p><p>བདེན་པ་གཉིས་ཏེ་བདེན་གཉིས་ངོ་བོ་གཅིག་ལ་ལྡོག་པ་ཐ་དད་ཅེས་པ་དེ་ཡིན། དབུ་</p><p>མ་འཇུག་པ་ལས།</p><p>དངོས་ཀུན་ཡང་དག་བརྫུན་པ་མཐོང་བ་ཡིས། །</p><p>དངོས་རྙེད་ངོ་བོ་གཉིས་ནི་འཛིན་པར་འགྱུར། །</p><p>ཞེས་དངོས་པོ་རེ་རེ་ལ་ངོ་བོ་གཉིས་རེ་ཡོད་ཅེས་གསུངས་ཡོད། ཆོས་རྣམས་</p><p>ལ་མ་བརྟག་མ་དཔྱད་པའི་ངང་དུ་ཤར་བའི་ཀུན་རྫོབ་པའི་ངོ་བོ་གཅིག་དང་། བརྟག་</p><p>ཅིང་དཔྱད་པའི་བློ་ལ་རྙེད་པའི་དོན་དམ་པའི་ངོ་བོ་གཅིག་བཅས་ངོ་བོ་གཉིས་རེ་</p><p>ཡོད་པ་ཡིན། དེ་ལྟར་ངོ་བོ་གཉིས་རེ་ཡོད་པ་དེ་དག་སྐར་མར་དཔེ་སྦྱར་བ་ཡིན། མ་</p><p>བརྟག་མ་དཔྱད་པའི་བློ་ཞེས་ལབ་སྐབས། མ་རིག་བག་ཆགས་ཀྱིས་བསླད་པའི་</p><p>གཉིས་སྣང་གི་བློ་ཞིག་དང་། བདེན་སྣང་གི་བློ་ཞིག་འཆར་གྱི་ཡོད། སློབ་པའི་ས་ལ་</p><p>འཕགས་པའི་མཉམ་བཞག་རྣམ་པར་མི་རྟོག་པ་མ་གཏོགས་བློ་ལ་འཁྲུལ་ཤེས་ཡིན་</p><p>པས་ཁྱབ་པ་ཡིན།</p><p>དེས་ན་མ་རིག་པས་བསླད་པའི་བློ་ཤ་སྟག་ཡིན། དེར་བརྟེན་མ་རིག་པ་མུན་པ་</p><p>འདྲ་བ་དེས་བསླད་པའི་བློ་ངོ་ལ་ཀུན་རྫོབ་པའི་ཆོས་སྐར་ཚོགས་སྣ་ཚོགས་དེ་དག་</p><p>ཤར་བ་དང་། དེ་དག་གི་ཡིན་ལུགས་ནམ་མཁའ་གཅིག་མཚུངས་ཡིན་ན་ཡང་། གོང་</p><p>དུ་མུན་པས་བསྒྲི བ ས་པའི ་ སྐབས་སུ་སྐར་ཚོ ག ས་མང་པོ ་ ཞི ག ་ཤར་བ་དེ ་ དག་</p><p>གནས་ལུགས་དཔྱོད་པའི ་ ཤེ ས ་རབ་ཀྱི ་ འོ ད ་སྣང་གི ས ་ཁྱབ་ཡོ ང ་སྐབས། སྐར་</p><p>ཚོགས་ཀྱི་སྣང་བ་དེ་དག་འགགས་ཏེ། ཆོས་ཅན་སྣ་ཚོགས་པའི་སྣང་བ་ཐམས་ཅད་</p><p>དུ་མ་རོ་གཅིག་གི་ཚུལ་དུ་ངོ་བོ་ཉིད་ཀྱིས་སྟོང་ཙམ་དེ་གའི་དབྱིངས་སུ་རོ་གཅིག་</p><p>99བོད་ཀྱི་ནང་ཆོས་ངོ་སྤྲོད་སྙིང་བཅུད།</p><p>པའི་སྣང་བ་ཞིག་ཤར་ཡོང་བ་ཡིན། ཆོས་ཅན་གྱི་སྣང་བ་དེ་དག་འགགས་ཤིང་ཆོས་</p><p>ཉིད་ཀྱི་སྣང་བ་ཤར་བའི་སྐབས་ཉི་མོ་སྐར་ཚོགས་ཀྱི་སྣང་བ་ཅི་ཡང་མི་འཆར་བ་དེར་</p><p>དཔེ་སྦྱར་བ་ནི་སྐར་མ་ཞེས་པ་དེ་ཡིན།</p><p>རབ་རིབ་ཅེས་པ་དེ་ནི། འོ་ན་ཆོས་ཅན་སྣ་ཚོགས་པ་ཞིག་ང་ཚོས་མཐོང་གི་</p><p>ཡོད་ལ། ཆོས་ཅན་སྣ་ཚོགས་པ་དེ་དག་དོན་གྱི་ངོས་ནས་ཡོད་པ་དང་། ཕར་ངོས་</p><p>ནས་ཡོད་པ་ལྟ་བུ་ཞིག་སྣང་གི་ཡོད། དཔེར་ན། རང་རྒྱུད་པ་ཐ་སྙད་དུ་རང་མཚན་</p><p>ཞལ་གྱིས་བཞེས་མཁན་མན་ཆད་ཐམས་ཅད་ཀྱིས་དངོས་པོ་བདེན་གྲུབ་རེད། དོན་</p><p>གྱི་ངོས་ནས་གྲུབ་ཡོད། ཐ་སྙད་དུ་སྣང་གི་འདུག་ཅེས་མཛུབ་མོ་འཛུགས་ཀྱི་ཡོད། ད་</p><p>ལྟའི་ཤེས་པ་འདི་ལ་བསྙོན་མེད་དུ་རང་ངོས་ནས་ཡོད་པ་ཞིག་སྣང་ཡོང་གི་ཡོད་པས་</p><p>ན། ཕར་ངོས་ནས་འདུག་ཅེས་ཁུངས་སྐྱེལ་ས་འདི་ཡིན། དེས་ན་ཆོས་ཅན་སྣ་ཚོགས་</p><p>པའི་སྣང་བ་འདི་དག་དོན་གྱི་ཡོད་པ་ཞིག་བསྙོན་མེད་དུ་ཤར་གྱི་འདུག་ཅེས་སྒྲུབ་</p><p>བྱེད་འདི་བཀོད་པ་ཡིན། སྒྲུབ་བྱེད་འདི་བཀོད་པའི་ལན་དུ། དེ་ནི་ཕར་ངོས་ནས་ཡོད་</p><p>པ་ཞིག་སྣང་བ་འདི་ཕར་ངོས་ནས་ཡོད་ནས་སྣང་བ་མིན་པར། ཆོས་ཅན་དེ་དག་</p><p>འཇལ་མཁན་གྱི་བློ་དེ་མ་རིག་པ་དང་དེའི་བག་ཆགས་ཀྱིས་བསླད་པའི་དབང་གིས་</p><p>དེའི་སྣང་བ་ཤར་བ་རེད། མདོར་ན་མ་རིག་པ་སྤངས་པའི་དགྲ་བཅོམ་པ་དག་ལའང་</p><p>སྣང་བ་འདི་ཡོད་པ་རེད། མ་རིག་པའི་བག་ཆགས་དང་མ་བྲལ་བ་ལ་བརྟེན་ནས་སྣང་</p><p>བ་དེ་ཤར་ཡོང་གི་ཡོད། དེས་ན།</p><p><br /></p><p></p>","media":"stt005-02.mp3","media-time":601.240439}
